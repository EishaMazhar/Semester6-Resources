 
                                    ’عمر کی زیادہ سے زیادہ حد 115 برس‘

  
امریکی سائنس دانوں نے کہا ہے کہ انسانی زندگی کو طویل کرنے کی زیادہ سے 
                                               زیادہ حد 115 برس تک ہے۔

  
                                         Thu, 06 Oct 2016 14:39:46 GMT

  
امریکی سائنس دانوں نے کہا ہے کہ انسانی زندگی کو طویل کرنے کی زیادہ سے 
زیادہ حد 115 برس تک ہے۔ سائنسی جریدے نیچر میں شائع ہونے والی تحقیق کے 
مطابق یہ نتائج انسانی طول عمری کے کئی عشروں پر محیط جائزے کے بعد اخذ ک
یے گئے۔ سائنس دانوں کا کہنا ہے کہ اکا دکا لوگ زیادہ لمبی عمر جی سکتے ہ
یں، لیکن 125 برس کی عمر کا صرف ایک انسان ڈھونڈنے کے لیے زمین جیسے دس ہ
زار سیارے چھاننا پڑیں گے۔ تاہم بعض سائنس دانوں نے اس تحقیق کے نتائج سے
 اختلاف کرتے ہوئے اسے مضحکہ خیز قرار دیا ہے۔ 19ویں صدی کے بعد سے انسان
ی عمر میں اضافہ ہو رہا ہے، جس کی بڑی وجہ حفاظتی ٹیکے، محفوظ زچگی، متعد
ی امراض پر قابو اور بہتر صفائی ستھرائی ہیں۔ لیکن کیا یہ اضافہ ہمیشہ جا
ری رہے گا؟ نیویارک کے سائنس دانوں نے اموات کے ڈیٹا بیس اور فرانس، جاپا
ن، برطانیہ اور امریکہ کے 110 سال سے زائد عمر کے افراد کا جائزہ لیا۔ اع
داد و شمار سے ظاہر ہوا کہ سو سال کے بعد عمر میں اضافے کی رفتار گھٹ رہی
 ہے اور زیادہ سے زیادہ عمر کی حد دو عشرے قبل ایک جگہ پر تھم گئی ہے۔ تح
قیق میں شامل پروفیسر جان ویگ نے بی بی سی کو بتایا: '105 برس کے بعد عمر
 میں مزید اضافہ بہت کم ہوا ہے، اس کا مطلب یہ ہے کہ ہم انسانی عمر کی حد
 تک پہنچ رہے ہیں۔ 'ایسا لگتا ہے کہ عمر کی زیادہ سے زیادہ حد 115 برس کے
 لگ بھگ ہے۔ اس کے پار جانے تقریباً ناممکن ہے۔ آپ دس ہزار زمینیں چھانیں
 گے، تب جا کر کہیں ایک 125 سالہ شخص ڈھونڈ پائیں گے۔ اس کا امکان اتنا ک
م ہے۔' دنیا کی معمر ترین شخص، جن کی عمر کا سرکاری دستاویزات کی مدد سے 
تعین کیا جا سکتا ہے، فرانسیسی ژاں کالماں تھیں جو 1997 میں 122 سال کی ع
مر میں فوت ہوئیں۔ اس کے بعد سے کوئی اس عمر کے قریب نہیں پہنچ سکا۔ یونی
ورسٹی آف کیلی فورنیا کی پروفیسر ڈیم لنڈا پیٹرج نے بی بی سی کو بتایا: '
عمر کی کوئی نہ کوئی حد ہونا منطقی بات ہے۔ البتہ یہ دلچسپ تحقیق یہ بتا 
رہی ہے کہ کیا ہو رہا ہے، یہ نہیں بتاتی کہ ہو گا۔' تاہم یہ دعویٰ میکس پ
لانک انسٹی ٹیوٹ کے پروفیسر جیمز واپل کو قبول نہیں اور انھوں نے اسے مضح
کہ خیز قرار دیا ہے۔ وہ کہتے ہیں کہ اس سے پہلے بھی اس قسم کے دعوے کیے گ
ئے تھے جن میں عمر کی زیادہ سے زیادہ حد 65، 85 اور پھر 105 برس مقرر کی 
گئی تھی، تاہم یہ ہر بار غلط ثابت ہوئے۔ انھوں نے کہا: 'یہ تحقیق طول عمر
ی کے متعلق علم میں کسی قسم کا اضافہ نہیں کرتی۔' جانوروں پر کیے جانے وا
لے تجربات سے ظاہر ہوتا ہے کہ عمر کی ایک حد مقرر ہے۔ یونیورسٹی آف الینو
ئے کے پروفیسر جے اولشاسنکی کہتے ہیں کہ چوہوں کی عمر ایک ہزار دن، جب کہ
 کتوں کی پانچ ہزار دن ہوتی ہے۔ ان کے مطابق انسانیت بھی عمر کی آخری حد 
تک پہنچ رہی ہے۔ لاکھوں برس پر محیط ارتقا نے انسان کو جوانی میں پھلنے پ
ھولنے اور نسل آگے بڑھانے کا موقع دیا ہے۔ لیکن یہ وقت گزر جانے کے بعد ڈ
ی این اے میں خرابیاں پیدا ہونا شروع ہو جاتی ہیں جس کی وجہ سے بڑھاپے کے
 آثار نمودار ہو جاتے ہیں۔ اس لیے عمر بڑھانے کے لیے ہمیں ہر خلیے کے اند
ر جا کر اس میں تبدیلیاں لانا ہوں گی۔ پروفیسر جان ویگ نے کہا: '120، 125
 یا 130 برس کی عمر پانے کے لیے ہمیں بہت بنیادی کام کرنا ہوں گے۔ ہمیں ب
نی نوعِ انسان کا پورا جینیاتی ڈھانچہ تبدیل کرنا ہو گا، جس کے لیے ہزارو
ں یا دسیوں ہزار ادویات تیار کرنا پڑیں گی۔ 'بڑھاپے کا عمل اس قدر پیچیدہ
                       ہے کہ انسانی عمر کی حد بڑھانا ممکن نہیں ہو گا۔'

