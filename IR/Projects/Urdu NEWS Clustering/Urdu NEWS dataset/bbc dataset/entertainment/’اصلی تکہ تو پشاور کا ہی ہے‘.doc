 
                                          ’اصلی تکہ تو پشاور کا ہی ہے‘

  
چرسی تکہ نمک منڈی کے ان ہوٹلوں میں سے ایک ہے جو اپنے ذائقے کی وجہ سے م
لک بھر میں مشہورتو ہے ہی وہیں اس کا انوکھا نام بھی شہر کی دوسری پہچان 
                                                            بن گیا ہے۔

  
                                         Wed, 19 Oct 2016 09:05:52 GMT

  
٭کھانوں کے بارے میں بی بی سی اردو کی سیریز کی پانچویں قسط صوبہ پشاور ک
ے مشہور چرسی کے تکوں کے بارے میں ہے۔ اس سیریز سے متعلقہ تحریریں اور وی
ڈیوز ہر ہفتے بدھ کو ویب سائٹ پر شائع کی جائیں گی۔ نمک منڈی کا نام سنتے
 ہی ذہن میں ان سرخ انگاروں سے بھری انگیٹھیوں کا خیال آتا ہے جن پر پکتے
 تِکّوں کی اشتہا انگیز مہک مقامی افراد کے علاوہ ملک کے دیگر علاقوں سے 
بھی کھانے پینے کے شوقین افراد کو کھینچ کر پشاور کے اس علاقے میں لے آتی
 ہے۔ ٭ چپلی کباب خیبر پختونخوا کی پہچان ٭ 'بریانی کے بغیر ہر تقریب ادھ
وری' ٭ سری پائے کھانے کے لیے نیند کی قربانی لازمی' ٭ گوجرانوالہ: آدھی 
آبادی کھانا بنانے، آدھی کھانے میں مصروف یہاں مٹن تکہ جسے مقامی لوگ 'خش
ک تکہ' کہتے ہیں زیادہ پسند کیا جاتا ہے لیکن مینیو میں صرف دنبے یا مرغی
 کے گوشت کے نمکین تکے ہی نہیں بلکہ مٹن کڑاہی اور دم پخت بھی دستیاب ہے۔
 نمک منڈی کے ان ہوٹلوں میں سے ایک ہوٹل جہاں اپنے ذائقے کی وجہ سے ملک ب
ھر میں مشہور ہے وہیں اس کا نام بھی شہر کی دوسری پہچان بن گیا ہے۔ 'چرسی
' تکہ شاپ کے مالک نثار چرسی نے اس نام کی تاریخ بتاتے ہوئے کہا کہ 'آج س
ے کوئی پچاس سال پہلے میرے والد نے یہ کام شروع کیا تھا اور انھیں لوگ چر
سی کہتے تھے۔' نثار کا کہنا ہے کہ اسی وجہ سے یہ دکان چرسی کے تکوں کے نا
م سے مشہور ہوئی اور اب وہ بھی اسی نام پر کاروبار کر رہے ہیں۔ ان کا یہ 
بھی کہنا تھا کہ ان کے تکوں کا صرف نام ہی 'چرسی کا تکہ' ہے اور اس میں ن
ہ تو کوئی چرس ہوتی ہے اور نہ ہی وہ خود چرس استعمال کرتے ہیں۔ نثار نے ب
تایا کہ ان تکوں کے لیے دنبے کا ایسے گوشت کا انتخاب کیا جاتا ہے جس پر چ
ربی بہت زیادہ نہ ہو اور وہ گوشت نرم بھی ہو۔ ان کا کہنا تھا کہ مخصوص ذا
ئقے کے لیے انگیٹھی میں انگاروں کی مناسب حرارت کا کردار بھی اہم ہے۔ نمک
 منڈی میں تکے کھانے کے شوقینوں پر نظر ڈالی تو ان میں مقامی افراد سے زی
ادہ دیگر شہروں سے آنے والے لوگ دکھائی دیے۔ صوبہ پنجاب سے آنے والے کچھ 
لوگوں سے جب پوچھا کہ یہاں کیسے آنا ہوا تو ان کا کہنا تھا کہ 'آئے تو اپ
نے کام سے تھے لیکن پشاور آئیں اور یہ تکے نہ کھائیں ایسا نہیں ہو سکتا۔'
 ان کا کہنا تھا یہ یہاں کی روایتی ڈش ہے۔'دوسرے شہروں میں جو تکے بنتے ہ
یں وہ اسی کی نقل ہیں۔ اصل تو پشاور کا یہ تکہ ہے اور اصل کا نقل سے مقاب
لہ تو نہیں ہو سکتا۔' نثار چرسی کا کہنا ہے کہ ان کے ہاں آنے والے افراد 
عموماً فی کس ایک کلو گوشت کے تکے کھا جاتے ہیں جنھیں ہضم کرنے کے لیے پش
اوری قہوہ کام آتا ہے۔ نمک منڈی میں تکوّں کے علاوہ صرف نمک اور کالی مرچ
 سے مٹن کڑاہی بھی بنائی جاتی ہے جس میں دنبے کی چربی استعمال ہوتی ہے۔ ی
ہی وجہ ہے کہ مٹن کڑاہی ہو یا تکے نمک منڈی کے پکوانوں کا ذائقہ پاکستان 
                                           میں اور کہیں کم ہی ملتا ہے۔

