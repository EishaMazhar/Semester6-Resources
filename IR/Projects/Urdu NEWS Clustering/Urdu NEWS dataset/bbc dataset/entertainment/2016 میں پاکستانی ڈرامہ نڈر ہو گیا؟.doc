 
                                   2016 میں پاکستانی ڈرامہ نڈر ہو گیا؟

  
دو ہزار سولہ میں پاکستان میں ٹی وی ڈرامے سے ڈر کافی حد تک نکلا اور معی
   اری تفریح کے ذریعے معاشرتی مسائل پر بات چیت کی ریت آ گے بڑھائی گئی۔

  
                                         Tue, 27 Dec 2016 14:37:09 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے دو ہزار سولہ میں پاکستان کے درجنوں تفریحی
 چینلز پر ڈراموں کی بہتات رہی لیکن ہمیشہ کی طرح ڈرامے کا مسئلہ یہی رہا
 کہ محبت کی پینگ کیسے جھولی جائے، بہو کو قابو کیسے کیا جائے، ساس کی زب
ان کا توڑ کیا ہو۔ دوسری شادی اور طلاق کے جھمیلے کیونکر نمٹیں، رشتہ دار
وں کی سیاست کے وبال اورداماد ڈھونڈ نے کے جنجال جیسے مو ضوعات پر بنے ڈر
امے دھڑا دھڑ چلے اور ہاتھوں ہاتھ بکے لیکن اس بھیڑ چال میں چند ایسے ڈرا
مے سکرین پر آئے جنھوں نے روایت سے بغاوت کی اور جنسی زیادتی، خواجہ سراؤ
ں کے متعلق مسائل اور غیرت کے نام پر قتل جیسے حساس موضوعات پر بات کی او
ر کچھ ایسے انداز سے کی کہ سیدھا ناظرین کے دل میں اتری۔ بچوں کے ساتھ جن
سی زیادتی کے موضوع پر بنا ڈرامہ ’اڈاری‘ بھی انہی ڈراموں میں سے ایک ہے۔
 ریپ جیسے موضوع پر ڈرامے تو بہت بنے لیکن ’اڈاری‘ کی پروڈیوسر مومنہ دری
د نے بی بی سی سے بات کرتے ہوئے کہا کہ ایسے موضوعات پر مناسب طریقے سے ک
ام نہیں کیا گیا، یعنی جنسی زیادتی کو سنسنی خیزی کے لیے استعمال کیا گیا
 اور یہی وجہ تھی کہ انھیں اڈاری جیسا موضوعاتی ڈرامہ بنانے کی تحریک ملی
۔ اڈاری میں دس سالہ زیبو کو اس کا سوتیلا باپ زیادتی کا نشانہ بناتا ہے 
اور ڈرامے میں اسی عمر کی اداکار بچی سے یہ سین اس طرح عکس بند کروانا کہ
 مقامی ناظرین اس کو ہضم کر پائیں مومنہ کے خیال میں ایک چیلنج تھا۔ وہ ک
ہتی ہیں کہ ڈرامہ کی تیاری کے دوران انھوں نے سوچا تھا کہ عکس بندی جو وہ
 خود اپنی بیٹی سے نہ کروا سکیں کسی دوسرے کی بیٹی سے نہیں کروائیں گی۔ ع
وام میں مقبولیت ملنے کے ساتھ ان ڈراموں پر تنقید بھی ہوئی۔ کہا گیا کہ ڈ
رامہ بچوں کے ساتھ بیٹھ کر نہیں دیکھا جا سکتا۔ اڈاری کو پاکستان میں میڈ
یا کے نگران ادارے پیمرا نے نوٹس بھی جاری کیا جو ڈرامے کی پروڈیوسر کے ک
ہنے کے مطابق کئی شکایات درج ہونے پر کیا گیا تھا۔ مہوش بدر ایک بلاگر ہی
ں اور پاکستانی ڈرامہ اکثر ان کے بلاگز کا مو ضوع ہوتا ہے۔ ڈرامے کی ناقد
 ہونے کے ساتھ ساتھ وہ دو بچوں کی ماں بھی ہیں۔ ڈرامے کے موضوعات کے بولڈ
 ہونے کے متعلق وہ کہتی ہیں کہ اس معاملے میں والدین پر کڑی ذمہ داری عائ
د ہوتی ہے کہ وہ بچوں کو ایسے موضوعات پر مبنی مواد اپنی نگرانی میں دکھا
ئیں لیکن ان موضوعات پر بات نہ کرنا اس مسئلے کا حل نہیں ہے۔ دو ہزار سول
ہ میں ڈگر سے ہٹ کر بننے والے ڈراموں میں ایک ڈرامہ ’سنگ مر مر‘ بھی ہے۔ 
سوات کی حسین وادی میں عکس بند ہونے والے اس ڈرامے میں دکھایا گیا کہ کس 
طرح ایک مخصوص کلچر میں غیرت اور بے غیرتی کے بیچ جھولتی زندگی گیت سے زی
ادہ گولی کی زبان سمجھتی ہے۔ ڈرامے کی کہانی غیرت کے نام پر قتل اور قتل 
کے نام پر عورتوں کے لین دین سے متعلق ہے۔ ڈرامے کے کردار زندگی کے اس قد
ر قریب ہیں کہ دیکھنے والے کو اپنے قریبی ساتھی ہی معلوم ہوتے ہیں۔ سنگ م
ر مر کو ریٹنگ میٹرز پر پانچ اور چھ کی ریٹنگ ملی جو سپر ہٹ سمجھی جاتی ہ
ے۔ بے ساختہ اور دلچسپ مکالموں نے ڈرامے کو مردوں میں بھی کافی مقبول بنا
یا۔ اس ڈرامے کے رائٹر مصطفیٰ آفریدی کہتے ہیں کہ انھوں نے کرداروں پر زی
ادہ توجہ صرف کی کیونکہ کردار کہانی کو تخلیق کرتے ہیں، کہانی کرداروں کو
 نہیں۔ ڈرامہ ساس بہو اور گھر داری کے چکروں سے نکلا تو اس تاثر سے بھی آ
زاد ہوا کہ ڈرامہ صرف گھر بیٹھی بیکار ہاؤس وائف کے دیکھنے کی چیز ہے۔ دو
 ہزار سولہ میں پاکستانی ڈرامے نے مردوں کی توجہ بھی خوب حاصل کی۔ ٹی وی 
ڈرامے میں جینز کی پینٹ پہنی عورت کو برا دکھایا جائِے، عورت کو مظلوم بن
ا کر روتا دھوتا دکھایا جائے یا مختصر لباس پہنا دیا جائے تو عورت کا کرد
ار ریٹنگ ہتھیانے کے فارمولے کے طور پر استعمال ہوتا ہے، لیکن مصطفیٰ آفر
یدی کے مطابق اگر کہانی اچھی ہو تو ریٹنگ کے اس فارمولے کو غلط ثابت کیا 
جا سکتا ہے۔ ڈرامے میں سے ڈر نکال دینا خالہ جی کا گھر نہیں ہے اور جن ٹی
موں نے یہ کام کیا انھوں نے نِڈر ہونے کا ثبوت دیا۔ دو ہزار سولہ کا ایک 
اور قابل ذکر ڈرامہ ’خدا میرا بھی ہے‘ رہا۔ اس ڈرامے میں ایک جوڑے کے ہاں
 ایک خواجہ سرا بچے کی پیدائش ہوتی ہے، جسے ماں خاندان اور سماج سے جھگڑا
 مول لے کر ایک عام بچے کی طرح پالنے کا کٹھن سفر طے کرتی ہے۔ ندیم کشش ن
ے جو خود ایک خواجہ سرا ہیں اور ڈرامہ شوق سے دیکھتے ہیں بی بی سی بات کر
تے ہوئے کہا کہ ایسا پہلی دفعہ ہوا ہے کہ کسی ڈرامے میں خواجہ سرا بچہ پی
دا ہونے کے بعد والدین کی ذمے داری اور ان کی مشکلات کا احساس دلایا گیا 
ہو۔ ان کے بقول والدین کو ایسے بچوں کو عام بچوں کی طرح پالنے کی ترغیب د
ینا انہونی بات ہے۔ حساس موضوعات پر بنے نِڈر ڈراموں نے نہ صرف ناظرین کو
 جھنجھوڑا بلکہ ان ڈراموں میں کام کرنے والے اداکار بھی انھیں بطور آرٹسٹ
 اور انسان اپنے لیے اہم سنگ میل قرار دیتے ہیں۔ احسن خان نے اڈاری میں ج
نسی زیادتی کرنے والے سوتیلے باپ کا کردار انتہائی کامیابی سے نبھایا۔ ان
 کا کہنا ہے کہ اس کردار کے بعد انھوں نے اس معاملے پر باقاعدہ سماجی کام
 کرنے کا آغاز کیا۔ احسن خان کا کہنا ہے کہ اس ڈرامے کے بعد بہت سے لوگوں
 نے ان سے رابطہ کیا، بچوں کے ساتھ جنسی زیادتی کے مسئلہ پر سنجیدگی سے ب
ات کی اور آغاز اپنے گھروں میں بچوں کی بات پر کان دھرنے سے کیا۔ دو ہزار
 سولہ میں پاکستان میں ٹی وی ڈرامے سے ڈر کافی حد تک نکلا۔ معیاری تفریح 
کے ذریعے معاشرتی مسائل پر بات چیت کی ریت آ گے بڑھائی گئی۔ موضوعاتی ڈرا
مے کی کامیابی نے آنے والے وقت میں اس انڈسٹری میں نئے رجحان کے فروغ کا 
                                                        رستہ کھولا ہے۔

