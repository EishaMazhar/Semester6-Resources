 
                        پیرس ہلٹن کے ساتھ سیلفی کا موقع کون گنوائے گا؟

  
آج کے سیلفی کانشیسں لوگ تو اپنے تیتر بٹیر کے ساتھ سیلفی کا موقع بھی ضا
ئع نہیں ہونے دیتے۔ بلاول بھٹو زرداری پیرس ہلٹن کے ساتھ سیلفی بنا ڈالی 
                                                           تو کیا ہوا؟

  
                                         Wed, 30 Nov 2016 03:16:30 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے کون ہوگا جسے اگر پیرس ہلٹن کے ساتھ سیلفی 
بنانے کا موقع ملے اور وہ نہ بنائے؟ شاید کوئی مجھ جیسا کھڑوس ہی ہو جو ن
ہ بنائے ورنہ آج کے سیلفی زمانے میں تو لوگ اپنے تیتر بٹیر کے ساتھ سیلفی
 کا موقع بھی ضائع نہیں ہونے دیتے۔ بلاول بھٹو زرداری چونکہ کھڑوس نہیں ہ
یں اس لیے انھوں نے سیلفی بنا ڈالی، اور کیا سیلفی بنائی ہے؟ وہ بہت ہی ہ
ینڈ سم لگ رہے ہیں۔ ظاہر ہے پیرس ہلٹن سے ذرا کم، لیکن کافی ڈیشنگ۔ بس پھ
ر کیا تھا، بلاول کی پیرس کے ساتھ یہ تصویر چھپتے ہی سوشل میڈیا پر طوفان
 بپا ہوگیا۔ کسی نے کہا دیکھا ہم نہ کہتے تھے یہ شخص سیاست کے لائق نہیں،
 کسی نے پکارا کہ اس کا لبرل ازم ظاہر ہوگیا اور کسی نے لقمہ دیا کہ دونو
ں میں سے پیرس ہلٹن کون ہے۔ ایک نامور سینیئر پاکستانی صحافی نے ٹوئٹر پر
 بلاول اور پیرس کی تصویر چھاپنے کے ساتھ طنزاً کہا "بلاول بھٹو زرداری ک
ی لبرل ازم کا ایک اور رخ۔" ایک دوسرے ٹوئٹراٹی نے لکھا، ’کیا سیلفی کے س
اتھ سیکس ٹیپ کی کاپی بھی ملی ہے؟‘ لیکن بلاول زرداری کو کریڈٹ ملنا چاہی
ے کہ انھوں نے ہر طرح کے جائز ناجائز تبصروں کو نہ صرف برداشت کیا بلکہ ب
عض کو مودبانہ جوابات بھی دیے۔ مثال کے طور پر انھوں نے بہت ہی سینیئر صح
افی کی خدمت میں عرض کیا،’انکل کچھ لوگوں نے لبرل ازم کو گالی بنادیا ہے،
 میں نہ صرف لبرل ازم کا ایک رخ ہوں بلکہ ایک پراؤڈ اور روشن خیال پاکستا
نی ہوں۔" پیرس ہلٹن ایک امیر امریکی خاتون ہیں جو کہ دنیا بھر میں قائم ہ
لٹن ہوٹلز کے وارثوں میں شامل سے ہیں۔ ان کے دادا نے ہلٹن ہوٹلز کی بنیاد
 رکھی تھی۔ وہ خود کاروباری خاتون ہونے کے ساتھ ساتھ ٹی وی شخصیت، نغمہ ن
گار، اداکارہ، ریئیلٹی ٹی وی سٹار اور گلوکارہ بھی ہیں۔ وہ مصنفہ بھی ہیں
 اور تقریباً تیرہ برس قبل ان کا اس وقت کے بوائے فرینڈ کے ساتھ ایک سیکس
 ٹیپ بھی منظر عام پر آیا تھا جس سے انہیں راتوں رات بے پناہ شہرت ملی۔ م
ختصراً یہ کہ ان میں وہ تمام خوبیاں ہیں اور انھوں نے تمام وہ کام کیے ہی
ں جن کی بنیاد پر وہ پاکستان میں واجب القتل قرار دی جاسکتی ہیں۔ اب ایسی
 خاتون کے ساتھ مسکرا مسکرا کر سیلفی بنانے کا بلاول بھٹو زرداری کا مطلب
 کیا تھا؟ خود ہی انھوں نے کہا کہ آ بیل مجھے مار۔ اور ان دنوں بیلوں نے 
سوشل میڈیا کو اپنا مسکن بنایا ہوا ہے۔ بلاول بھٹو زرداری تنقید سے مبرا 
نہیں۔ ان کی جماعت، ان کی جماعت کے کئی سرکردہ رہنما، ان کے وزرا اور مشی
ران کی کارکردگی ان پر لگنے والے کرپشن کے الزامات۔ غرض یہ کہ کئی ایسے م
عاملات ہیں جن کی بنیاد پر پیپلز پارٹی اور بلاول بھٹو زرداری کو آڑے ہات
ھوں لیا جاسکتا ہے ۔ لیکن سیلفی پر؟ پیرس ہلٹن کے ساتھ تصویر پر؟ یہ تو ص
رف وہی کر سکتے ہیں جن کی زندگی کا اہم ترین فریضہ بس عورتوں کو اس گندے 
معاشرے سے بچانے اور باقی معاشرے کو عورتوں سے بچانے کی فکر لاحق ہو۔ یا 
ایسے جن کو پیپلز پارٹی سے اس لیے نفرت ہے کیونکہ وہ اس جماعت اور اس کے 
زندہ یا مرے ہوئے رہنماؤں کو سچا مسلمان اور پکا پاکستانی نہیں مانتے۔ ای
سے لوگوں کے لیے پیرس ہلٹن تو کیا اگر بلاول کی مختاراں مائی کے ساتھ بھی
                        تصویر ہو تو ملک کو لبرل ازم سے خطرہ ہوجائے گا۔

