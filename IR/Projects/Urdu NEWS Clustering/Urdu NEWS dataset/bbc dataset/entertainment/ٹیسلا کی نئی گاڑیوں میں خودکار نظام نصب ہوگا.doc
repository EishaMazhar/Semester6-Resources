 
                          ٹیسلا کی نئی گاڑیوں میں خودکار نظام نصب ہوگا

  
برقی گاڑیاں بنانے والی کمپنی ٹیسلا کا کہنا ہے کہ اب اس کی تمام گاڑیوں 
   میں انھیں خودکار طریقے سے چلانے کے لیے درکار پرزے نصب کیے جائیں گے۔

  
                                         Thu, 20 Oct 2016 08:14:32 GMT

  
برقی گاڑیاں بنانے والی کمپنی ٹیسلا کا کہنا ہے کہ اب اس کی تمام گاڑیوں 
میں انھیں خودکار طریقے سے چلانے کے لیے درکار پرزے نصب کیے جائیں گے۔ تا
ہم کیمرے، سینسرز اور ریڈارز متعارف کروائے جانے کے بعد بھی یہ خیال ظاہر
 کیا جا رہا ہے کہ گاڑیوں کو مکمل طور پر خودکار بنانے کے لیے کئی سال لگ
 سکتے ہیں۔ ٹیسلا نے گذشتہ سال آٹو پائلٹ نظام متعارف کروایا تھا جس میں 
خودکار بریک کا نظام شامل کیا گیا تھا۔ لیکن فی الحال کمپنی نے اس نئے نظ
ام کا ’بھرپور‘ تجزیہ کرنے کے لیے اس آٹو پائلٹ نظام کو تمام نئی گاڑیوں 
میں بند کر دیا ہے۔ ٹیسلا موٹر کار کے بانی اور اس کے چیف ایگزیکٹیو ایلن
 مسک کا کہنا ہے کہ ’ہارڈوئیر بنیادی طور پر گاڑی میں سپر کمپوٹر کی طرح 
تھا۔‘ تاہم ان کا کہنا تھا کہ اب یہ ریگولیٹرز اور عوام پر منحصر ہے کہ و
ہ گاڑی کے خودکار نظام کو کب استعمال کرنا چاہتے ہیں۔ فی الحال یہ ہارڈوئ
یر ’شیڈو موڈ‘ میں کام کرے گا، تاکہ معلومات جمع کی جا سکیں کہ کب اس ٹیک
نالوجی کی وجہ سے حادثہ ہوا یا اس سے بچا جا سکا۔ ایلن مسک کو امید ہے کہ
 ایک دن ٹیسلا اس اہم معلومات کے ذریعے ریگولیٹرز کو دکھا دے گا کہ خودکا
ر ٹیکنالوجی گاڑیوں کو چلانے والے انسانوں سے کہیں زیادہ محفوظ ہے۔ ٹیسلا
 کے ماڈل ایس اور ماڈل ایکس آٹو پائلٹ فیچر سے آراستہ کاریں ہیں، جو کہ خ
ود سے ہی راستہ بھی بدل سکتی ہیں اور ٹریفک کی مناسبت سے خود ہی راستہ پہ
چانتی رہتی ہیں۔ تاہم رواں سال ہی اس کار کو حادثہ پیش آیا تھا جس میں ٹی
سلا کے 45 سالہ ڈرائیور جوشوا براؤن کی تو موت ہوگئی تھی لیکن ٹرک کے ڈرا
                                         ئیور کو کچھ بھی نہیں ہوا تھا۔

