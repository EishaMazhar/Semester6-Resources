 
                             ’دنیا کو ایک نئے زاویے سے دکھانے کی کوشش‘

  
دارالحکومت اسلام آباد میں نشینل کونسل آف آرٹس میں سنیچر کو شروع ہونے و
الے دو روزہ پاکستان انٹرنیشنل ماؤنٹین فلم فیسٹیول میں دنیا بھر سے موصو
ل ہونے والی دستاویزی فلموں میں سے منتخب کردہ 28 فلموں کو دکھایا جائے گ
                                                                    ا۔

  
                                         Sat, 10 Dec 2016 15:33:50 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے پاکستان میں پہاڑی علاقوں کی ثقافت، خوبصور
تی کو اجاگر کرنے کے علاوہ کوہ پیمائی کے رجحان کو فروغ دینے کے لیے دستا
ویزی فلموں کا بین الاقوامی فیسٹیول منعقد کیا گیا ہے۔ دارالحکومت اسلام 
آباد میں نشینل کونسل آف آرٹس میں سنیچر کو شروع ہونے والے دو روزہ پاکست
ان انٹرنیشنل ماؤنٹین فلم فیسٹیول میں دنیا بھر سے موصول ہونے والی دستاو
یزی فلموں میں سے منتخب کردہ 28 فلموں کو دکھایا جائے گا۔ فلم فیسٹیول کے
 پراجیکٹ ڈائریکٹر وجاہت ملک نے بی بی سی سے بات کرتے ہوئے بتایا کہ اس ف
یسٹیول کا مقصد پہاڑوں کی خوبصورتی کو دیکھنا ہے۔ 'ان فلموں کو دکھانے کا
 مقصد یہ ہے کہ لوگوں کو پاکستان اور دنیا بھر کے پہاڑی علاقوں کے بارے م
یں معلومات حاصل ہو، انھیں پتہ چلے کہ وہاں کون کون سی زبانیں بولی جاتی 
ہیں اور ثقافت کیا ہے تاکہ ہم کنویں کے مینڈک بننے کی بجائے دنیا کو ایک 
نئے زاویے سے دیکھ سکیں۔' انھوں نے بتایا کہ اس فیسٹیول میں پہاڑی علاقوں
 اور وہاں کوہ پیمائی سے متعلق تیار کی جانے والی دستاویزی فلمیں دنیا بھ
ر سے بھیجی گئی ہیں۔ 'اس سال 80 ممالک سے تقریباً سات سو فلمیں موصول ہوئ
یں جن میں سے 28 بہترین فلموں کا انتخاب کیا گیا ہے۔' منتظمین کا کہنا ہے
 کہ یہ اس نوعیت کا پہلا فیسٹیول ہے اور اس کا انعقاد وزارت اطلاعات و نش
ریات کے تعاون سے کیا گیا ہے۔ سکریننگ کے لیے منتخب کی جانے والی دستاویز
ی فلموں میں اردو سمیت ہندی، فرینچ، انگلش، اطالوی، نیپالی، پولش اور ہسپ
انوی زبانوں میں بننے والی فلمیں شامل ہیں جو کہ دس اور 11 دسمبر کو دکھا
ئی جائیں گی۔ فیسٹیول میں موجود سینیئر اداکار اور پاکستان نیشنل کونسل آ
ف آرٹس کے ڈائریکٹر جنرل جمال شاہ نے بتایا کہ فلم فیسٹیول ایک چھوٹا سا 
تصور ہے لیکن جو فلمیں دکھائی جائیں گی وہ انتہائی دلچسپ ہیں۔ انھیں امید
 ہے کہ یہ فلمیں لوگوں کو ضرور پسند آئیں گی۔ 'پہاڑوں سے متعلق فلمیں بنا
نا آسان کام نہیں ہے۔' جمال شاہ فلموں کا انتخاب کرنے والی جیوری کا حصہ 
بھی ہیں اور ان کے بقول پہاڑی علاقوں اور وہاں کی چوٹیوں کی فلمنگ کرنا م
شکل کام ہوتا ہے۔ 'پہاڑی علاقے اکثر بہت چیلنجنگ ثابت ہوتے ہیں جو چوٹیوں
 کے علاوہ گلیشیئرز سے بھرے ہوتے ہیں اور اس میں خاص کر ہمارے پہاڑی علاق
ے۔' پاکستان میں کوہ پیمائی کو فروغ دینے کے لیے دستاویزی فلموں کا فیسٹی
ول ایک حوصلہ افزا اقدام ہے کیونکہ پاکستان کے شمالی علاقوں میں کے ٹو سم
یت دنیا کی بلند ترین چوٹیاں موجود ہیں تاہم کوہ پیمائی کا رجحان صرف ان 
علاقوں تک محدود ہے۔ اس کے علاوہ مغربی ممالک سے آنے والے کوہ پیما اور س
یاحوں کی تعداد بھی ملک میں گذشتہ چند برسوں کے دوران شدت پسندی کے واقعا
ت سے متاثر ہوئی ہے اور اس فیسٹیول کے انعقاد سے ایک مثبت پیغام دنیا بھر
                                                          میں جائے گا۔

