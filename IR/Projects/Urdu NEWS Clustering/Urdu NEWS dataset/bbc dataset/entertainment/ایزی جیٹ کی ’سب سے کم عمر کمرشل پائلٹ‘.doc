 
                                ایزی جیٹ کی ’سب سے کم عمر کمرشل پائلٹ‘

  
برطانیہ کی’ایزی جیٹ‘ ایئر لائن کے مطابق 26 سالہ کیٹ میک ویلیمز دنیا بھ
            ر میں سو سے زیادہ مقامات پر جہاز خود اڑا کر لے کر گئی ہیں۔

  
                                         Tue, 27 Sep 2016 08:59:47 GMT

  
برطانیہ کی’ایزی جیٹ‘ ایئر لائن کے مطابق 26 سالہ کیٹ میک ویلیمز دنیا بھ
ر میں سو سے زیادہ مقامات پر جہاز خود اڑا کر لے کر گئی ہیں۔ کیٹ برطانیہ
 کی ایک سستی ایئر لائن ’ایزی جیٹ‘ میں کیپٹن ہیں اور اُن کی عمر صرف 26 
برس ہے۔ ایزي جیٹ کا دعویٰ ہے کہ وہ اب تک کی سب سے کم عمر کمرشل ایئر لا
ئن کیپٹن ہیں۔ گذشتہ برس ہی کمپنی نے یہ اعلان کیا تھا کہ وہ خواتین پائل
ٹس کی تعداد بڑھانے کا ارادہ رکھتی ہے۔ کیٹ میک ولیمز نے 13 برس کی عمر م
یں ایئر كیڈیٹس کے طور پر ہوائی جہاز اڑانا شروع کیا تھا۔ انھوں نے خبر ر
ساں ایجنسی پریس ایسوسی ایشن سے بات چیت میں یہ بات تسلیم کی کہ انھیں ای
سا نہیں لگتا تھا کہ وہ کبھی کمرشل پائلٹ بن پائیں گي۔ لیکن پھر ساؤتھ ہی
منٹن میں پائلٹ کی تربیت لینے کے بعد انھوں نے مئی سنہ 2011 میں ایزی جیٹ
 کمپنی میں فرسٹ افسر (معاون پائلٹ) کی ملازمت شروع کی۔ حال ہی میں انھیں
 کیپٹن کے عہدے پر ترقی دی گئی ہے۔ انھوں نے بتایا: ’ذاتی طور پر میرے لی
ے میری عمر کوئی معنی نہیں رکھتی۔ میں نے وہی ٹرینگ لی ہے اور کورس پاس ک
یا ہے جو دوسرے کیپٹن کرتے ہیں تو میں نے کم عمری کے باوجود اپنی لیاقت ک
و ثابت کیا ہے۔ یہ الگ بات ہے کہ مجھ سے ہر بار میری عمر پوچھی جاتی ہے۔‘
 انھوں نے کہا کہ’جب میں کو پائلٹ تھی، تو مجھ سے میری عمر نہیں پوچھی جا
تی تھی لیکن اب تقریباً روز ہی یہ سوال کیا جاتا ہے کہ میری عمر کیا ہے۔‘
 کیٹ میك وليمز کا کہنا ہے کہ ’جب میں انھیں بتاتی ہوں کہ میں 26 برس کی 
ہوں تو اکثر لوگوں کو حیرت کے ساتھ ساتھ خوشی ہوتی ہے اور لوگ کامیابیوں 
سے متاثر بھی ہوتے ہیں۔‘ کیٹ نے برطانیہ کے ڈومیسٹک ایئر پورٹس سے ایئربس
 اے 319 طیارہ اڑایا ہے اور وہ خود جہاز اڑاتے ہوئے آئس لینڈ، اسرائیل او
                    ر مراکش سمیت دنیا کے کئی ملک میں پرواز کر چکی ہیں۔

