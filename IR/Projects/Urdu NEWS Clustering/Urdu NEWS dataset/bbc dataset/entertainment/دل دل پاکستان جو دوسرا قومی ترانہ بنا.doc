 
                                 دل دل پاکستان جو دوسرا قومی ترانہ بنا

  
نرم آواز اور ملائم لہجے والے جنید جمشید کی تمام زندگی ایک پڑاؤ سے دوسر
                                      ے پڑاؤ کی جانب سفر سے عبارت رہی۔

  
                                         Wed, 07 Dec 2016 18:16:11 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے نرم آواز اور ملائم لہجے والے جنید جمشید ک
ی تمام زندگی ایک پڑاؤ سے دوسرے پڑاؤ کی جانب سفر سے عبارت رہی۔ وہ سفر ج
و کنسرٹ ہال سے شروع ہو کر مختلف موڑ مڑتا، کہیں یو ٹرن لیتا، کہیں رکتا،
 پلٹتا، بالآخر سات دسمبر کو حویلیاں کے قریب ایک پہاڑی پر ہمیشہ کے لیے 
انجام پذیر ہو گیا۔ جنید جمشید خود کہتے ہیں کہ میں فائٹر پائلٹ بننا چاہ
تا تھا، نہیں بن سکا، ڈاکٹر بننا چاہتا تھا، نہیں بن سکا۔ انجینیئر بننا 
چاہتا تھا، نہیں بن سکا۔ گلوکار نہیں بننا چاہتا تھا لیکن بن گیا۔ جنید گ
لوکار بنے اور ایسے گلوکار بنے کہ 2003 میں بی بی سی کے ایک سروے کے مطاب
ق ان کا ملی نغمہ 'دل دل پاکستان' دنیا کا تیسرا مقبول ترین گیت قرار پای
ا۔ لیکن جنید گلوکاری کے پڑاؤ پر بھی نہیں رکے۔ اس میدان میں شہرت، عزت ا
ور دولت کمانے کے بعد انھوں نے ایک بار پھر اپنی سمت بدل دی اور شوبزنس ک
ی چکاچوند چھوڑ کر مذہب کی دنیا کی طرف نکل گئے۔ ان کی سیمابی فطرت نے ان
ھیں وہاں بھی ٹکنے نہیں دیا، اور وہ واپس آ گئے۔ انھوں نے ایک فلم میں کا
م کرنے لیے داڑھی بھی ترشوا دی۔ البتہ ان کی واپسی مختصر مدت ثابت ہوئی ا
ور ایک بار پھر دین کی جانب لوٹ گئے۔ اسی دوران انھوں نے جے ڈاٹ کے نام س
ے ملبوسات کا کاروبار بھی شروع کر دیا جو آج پاکستان کے نمایاں ترین فیشن
 برینڈز میں سے ایک ہے۔ 1987 میں پاکستانی ٹیلی ویژن پر ایک گانا سنائی د
یا۔ چار لڑکے ایک کھلی جیپ میں بیٹھ کر ایک سبزہ زار میں آتے ہیں اور گان
ا شروع کر دیتے ہیں۔ انھی کے درمیان سبز شرٹ اور سفید پتلون میں ملبوس ای
ک دبلا پتلا نوجوان بھی ہے، جس کی آواز دھیمی اور ملائم ہے، لیکن اس کے ب
اوجود آواز، شاعری، موسیقی، اور ان سب سے بڑھ کر کچھ ایسا جوش و جذبہ ہے 
کہ ساری چیزیں مل کر ایسی کیمسٹری پیدا کرتی ہیں کہ یہ گانا ملک کے ہر دل
 میں دھڑکنے لگتا ہے۔ آج دل دل پاکستان کو ملک کا دوسرا قومی ترانہ سمجھا
 جاتا ہے۔ اس کی مقبولیت کا منہ بولتا ثبوت یہ ہے کہ بالی وڈ نے 'دل دل ہ
ندوستان' کے روپ میں مکھی پر مکھی مارنے میں زیادہ دیر نہیں لگائی۔ جنید 
جمشید گلوکاری کی طرف منصوبہ بندی سے نہیں آئے تھے۔ انھوں نے ایک انٹرویو
 میں کہا تھا کہ انھوں نے گلوکاری اپنے بھائی ہمایوں کی وجہ سے شروع کی۔ 
'میں گٹار بجاتا تھا وہ گاتا تھا۔ جب وہ نہیں ہوتا تھا تو میں اس کے گانو
ں کی ریکارڈنگ مسلسل سنا کرتا تھا، اور ساتھ ساتھ گاتا رہتا تھا۔ اس طرح 
میں بھی گانے لگا، حالانکہ اس کی آواز مجھ سے کہیں اچھی ہے۔' اسی زمانے م
یں اسی اتفاقیہ گلوکار پر موسیقار روحیل حیات کی نظر پڑ گئی، جنھوں نے جن
ید کو اپنے ساتھ گانے کی دعوت دی۔ بقول ان کے مجھے 'شروع ہی میں بےحد تخل
یقی گروہ مل گیا جس میں سلمان احمد، روحیل حیات، شہزاد، نصرت حسین، رضوان
 الحق شامل تھے۔ میں ان سب کو اپنا گرو مانتا ہوں۔' اس گروہ کی صحبت میں 
جنید جمشید کی وہ تربیت ہوئی جس نے نامور موسیقار سہیل رعنا کو یہ کہنے پ
ر مجبور کر دیا: 'میں نے اپنی پروفیشنل زندگی میں تم جیسا 'فینامنا' نہیں
 دیکھا۔' ان نوجوانوں کا قائم کردہ میوزک بینڈ کو بڑی آسانی سے پاکستان ک
ا مقبول ترین میوزک بینڈ کہا جا سکتا ہے۔ لیکن جنید کی فطرت میں قرار نہی
ں تھا۔ وہ کہتے ہیں کہ تمام تر عزت کے باوجود مجھے اندر سے کسی 'کمی' کا 
احساس ستاتا رہتا تھا۔ ان کی یہ 'کمی' تبلیغی جماعت کے مولانا طارق جمیل 
کے ہاتھوں پوری ہوئی، اور جنید سب کچھ چھوڑ کر مذہب کی جانب مائل ہو گئے۔
 اب جو جنید سامنے آئے تو سب انھیں دیکھ کر چونک گئے۔ چہرے پر کلین شیو ک
ی بجائے سیاہ ڈاڑھی تھی، تن پر جینز اور شرٹ کی بجائے کرتا، اور ہاتھوں م
یں گٹار کی بجائے تسبیح اور منہ پر رومانوی گیتوں کی بجائے حمد و نعت۔ ان
 کے گرو شعیب منصور نے انھیں واپس لانے کی بڑی کوشش کی اور اس میں کسی حد
 تک کامیاب بھی ہوئے لیکن جنید کا دل اب گلیمر کی دنیا سے اوب چکا تھا۔ ا
س بات نے شعیب کو اس قدر سیخ پا کیا کہ انھوں نے اسی موضوع کو اپنی پہلی 
فلم 'خدا کے لیے' میں بھی چھیڑا۔ جنید کی تمام توجہ تبلیغ کی طرف مبذول ہ
و چکی تھی۔ وہ تقریباً فل ٹائم مبلغ بن گئے اور عام دنیا کے علاوہ ٹیلی و
یژن پروگراموں میں بھی دین کی دعوت دینے لگے۔ لیکن چونکہ ان کی بنیادی دی
نی تربیت نہیں تھی، اس لیے بعض اوقات ان سے چوک بھی ہو جاتی تھی۔ 2014 می
ں حالات اس نہج پر پہنچے کہ ایک پروگرام میں وعظ کرتے کرتے انھوں نے کچھ 
ایسے کلمات ادا کر دیے کہ ان کے خلاف توہینِ رسالت کا مقدمہ درج کر دیا گ
یا۔ جنید نے معافی تو مانگی لیکن ملک میں مذہبی جذبات ان کے خلاف بھڑک چک
ے تھے، اس لیے انھیں کچھ عرصے کے لیے ملک سے باہر جانا پڑا۔ جب وہ واپس آ
ئے تب بھی لوگوں کا غصہ ٹھنڈا نہیں ہوا تھا۔ چنانچہ گذشتہ برس ایک ایسی و
یڈیو سامنے آئی جس میں چند لوگوں کو اسلام آباد کے ہوائی اڈے پر ان پر ہا
تھ اٹھاتے ہوئے دیکھا جا سکتا تھا۔ ملک کے لبرل حلقوں کو جنید جمشید کے ع
ورتوں کے بارے میں تصورات پر اعتراض تھا، بلکہ بعض لوگ انھیں عورت مخالف 
بھی کہتے تھے۔ ایک نجی ٹیلی ویژن کو دیے گئے انٹرویو میں انھوں نے کہا تھ
ا کہ 'میری تمام پاکستانی مردوں سے درخواست ہے کہ وہ اپنی بیویوں کو ڈرائ
یونگ نہ سکھائیں، میں نے بھی اپنی بیوی کو گاڑی چلانا نہیں سکھائی۔' آج ج
ب میں ٹیلی ویژن سکرینوں پر ایک پہاڑی کے دامن میں لوگوں کے ازدحام کو بھ
ڑکتے ہوئے شعلوں کے گرد حلقہ زن دیکھ رہا ہوں تو ذہن میں یہ احساس موجود 
                 ہے کہ انھی شعلوں کے اندر کہیں ایک بےقرار جسم بھی تھا۔

