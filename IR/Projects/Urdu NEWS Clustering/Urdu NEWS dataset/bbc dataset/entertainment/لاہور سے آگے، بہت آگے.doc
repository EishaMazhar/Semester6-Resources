 
                                                 لاہور سے آگے، بہت آگے

  
فلم 'لاہور سے آگے' سے متعلق فلمی تنقید کے بیشتر اوزار ناکارہ ہو جاتے ہ
       یں،'اچھی، بُری' جیسے معیار اس فلم کے سامنے بے معنی سے لگتے ہیں۔

  
                                         Wed, 23 Nov 2016 07:41:50 GMT

  
کبھی کبھی کچھ فلمیں آپ کو ششدر کر دیتی ہیں۔ 'لاہور سے آگے' اُن فلموں م
یں سے ایک ہے۔ اس کو دیکھنے کے بعد میں کافی عرصے تک یہ سوچتا رہا کہ اس 
کے بارے میں کہوں تو کیا کہوں۔ فلمی تنقید کے بیشتر اوزار اس فلم کے آگے 
ناکارہ ہو جاتے ہیں۔ 'اچھی،‘ ’بُری' جیسے معیار اس فلم کے سامنے بے معنی 
سے لگتے ہیں۔ کیونکہ یہ فلم کم اور فقرےبازی اور مسالے دار خاکوں کا مجمو
عہ زیادہ ہے۔ یہ فلم اس طرح کی 'پوسٹ ماڈرن' فلموں سے مشابہت رکھتی ہے جن
 میں کردارسازی، ربط اور کہانی غیر ضروری عناصر سمجھے جاتے ہیں۔ لیکن اس 
سے آپ یہ ہرگز نہ سمجھیے گا کہ میں فلم کی برائی کر رہا ہوں، کیونکہ فلمس
ازوں نے یہ فلم میرے جیسے نقادوں کے لیے نہیں بلکہ عوام کی اُس بھیِڑ کے 
لیے بنائی ہے جو سنیما ہالوں کی رونق بڑھاتی ہے، اور جن کو شاید فلمی نقا
دوں کی مین میخ سے کوئی سروکار نہیں ہوتا۔ اگر کہانی کا بے ہنگم پن، کردا
روں کا ناقابلِ یقین ہونا اور فلم کے مناظر میں بے ربطی اُن کو پریشان نہ
یں کرتی اور وہ صرف جملے بازی اور گانوں سے خوش ہوتے ہیں تو پھر شاید مسئ
لہ نقادوں کے ساتھ ہے۔ 'لاہور سے آگے' ہدایت کار اور پروڈیوسر وجاہت رؤف 
کی دوسری پیشکش ہے اور ایک طرح سے اُن کی پہلی فلم 'کراچی سے لاہور' کا س
یکوئل ہے۔ دونوں فلمیں ایک خاص ’زمرے‘ کی فلمیں ہیں جنھیں 'روڈ مُوویز' ک
ہا جاتا ہے۔ مطلب یہ کہ اِن کا بیشتر ایکشن کسی سفر کی کہانی کے گِرد گھو
متا ہے۔ یہاں دونوں فلموں میں مُشترکہ کردار صرف 'موتی' (یاسر حسین) کا ہ
ے، جس کا ہکلاپن ہی اس کے کردار کی پہچان ہے۔ موتی پچھلی فلم میں لاہور پ
ہنچنے کے بعد اب سوات کا رُخ کرتا ہے کیونکہ اس کے مُنہ بولے ماموں (بہرو
ز سبزواری)، جو سوات میں رہتے ہیں، اس کو اپنی جائیداد کا وارث بنانا چاہ
تے ہیں۔ راستے میں اس کو ایک لڑکی 'تارا' (صبا قمر) مل جاتی ہے جو مشہور 
گلوکارہ بننے کے خواب دیکھتی ہے اور اپنے منگیتر سے جان چھُڑا کر موسیقی 
کے ایک مقابلے میں حصّہ لینے اسلام آباد جا رہی ہے۔ موتی کے پیچھے دو بیو
قوف غُنڈے (عبداللہ فرحت اللہ اور عمر سلطان) لگے ہوئے ہیں جن کو اس کی م
مانی (روبینہ اشرف) نے بھیجا ہے تاکہ جائیداد موتی کے ہاتھ نہ لگ سکے۔ اُ
ن میں سے ایک پختون ہے اور اپنے آپ کو انگریز سمجھتا ہے، دوسرا بہاری ہے 
اور امیتابھ بچّن کے ڈائیلاگ بولتا رہتا ہے۔ باقی کہانی بتانا ضروری نہیں
 ہے۔ کہانی (اگر آپ اس کو کہانی کا درجہ دینا چاہتے ہیں) موٹروے بننے سے 
پہلے والے سوات کے راستے سے زیادہ موڑ کاٹتی ہے اور اس میں لمبے لمبے منا
ظر ایسے ہیں جن کا فلم کو آگے بڑھانے سے کوئی دور دراز کا تعلق بھی نہیں 
ہے۔ کچھ سین تو صرف پروڈیوسر کی فیملی یا فلم کے کارپوریٹ سپانسرز کو خوش
 کرنے کے لیے ڈالے گئے ہیں، جن میں ایک بینک اور فاسٹ فوڈ چین شامل ہیں۔ 
لیکن 15 سے 20 منٹ کا ایک سین خاص طور پر قابلِ ذکر ہے، جس کا مقصد صرف ا
ور صرف ناچ گانا اور سیاہ فام لوگوں کے حوالے سے مسخرہ پن ہے۔ کمال یہ ہے
 کہ 21ویں صدی میں بھی کچھ فلمسازوں کو دقیانوسی نسلی تصورات میں ہنسی مذ
اق کا پہلو نظر آتا ہے۔ بہر کیف، اگر اس فلم میں کسی چیز نے متاثر کیا ہے
 تو وہ صبا قمر کی پرفارمنس ہے۔ وہ اس فلم پر چھا جاتی ہیں، باوجود اس کے
 کہ اُن کے کردار اور یاسر حسین کے کردار کا رومانس (جو اس فلم کا محور ہ
ے) اُتنا ہی قابلِ یقین ہے جتنا اسلام آباد کے جنگلوں میں آدم خور قبیلے 
کی موجودگی کا تصوّر۔ یاسر حسین اس فلم کے مصنف بھی ہیں اور انھوں نے موت
ی کے ہکلاتے کردار کا ایک مقام بنا لیا ہے۔ لیکن یہ کردار مزاحیہ اور تُن
د و تیز فقروں سے آگے نہیں بڑھ پاتا۔ یہ بات نہیں کہ فلم میں مزاح کا کوئ
ی پہلو نہیں ہے۔ کچھ جملے بے ساختہ ہنسی پر ضرور مجبور کرتے ہیں اور شیرا
ز اُپل کی موسیقی بھی سچ مُچ میں دیگر پاکستانی فلموں کی موسیقی سے کئی د
رجے بہتر ہے۔ تکنیکی حوالے سے بھی 'لاہور سے آگے' ٹھیک ٹھاک فلم ہے۔ اس م
یں کوئی بھی سین آپ کو حیرت میں نہیں ڈالتا لیکن اس کی عکاسی یا تدوین کو
 کمزور بھی نہیں کہا جا سکتا۔ تاہم ایسا لگتا ہے کہ وجاہت رؤف نے ہدایت ک
اری کے گُر اِنڈیا کے ڈیوڈ دھون کی فلموں کو دیکھ کے سیکھے ہیں، جن میں ا
نٹ شنٹ ہونا باعثِ فخر سمجھا جاتا ہے۔ بات ہو رہی تھی کہ اس طرح کی فلم ک
ا سنجیدگی سے تجزیہ کرنا بھی خطرے سے خالی نہیں ہے۔ جب فلمسازوں کو باکس 
آفس کی چمک کے علاوہ کسی اور چیز سے غرض نہ ہو تو مثبت تنقید کرنا بھی اپ
نے آپ کو بیوقوف بنانے کے مترادف لگتا ہے۔ اور جب فلم ہی مذاق میں بنائی 
گئی ہو تو نقاد اپنا مذاق کیونکر اُڑوائے؟ پسِ تحریر: شاید یہ کہنا قبل ا
ز وقت ہو، اور میں عموماً باکس آفس اور فلمی تنقید کو الگ رکھنے کا قائل 
ہوں، لیکن کیا ایسا ممکن ہے کہ وہ عوام جن کے لیے یہ فلم بنائی گئی ہے، ا
نھوں نے بھی اس فلم سے مُنہ پھیر لیا ہو؟ میں نے فلم جمعے کی شام کو ساڑھ
ے نو بجے کے شو میں دیکھی۔ فلم کو لگے ابھی ایک ہفتہ ہوا تھا۔ دوسری فلمی
ں بھی مقابلے میں نہیں تھیں۔ لیکن مجھے ٹکٹ پانچ منٹ پہلے بھی بآسانی مل 
گیا۔ سنیما کے اندر، ویک اینڈ کی شام کو، ہال صرف 60 سے 70 فیصد بھرا ہوا
                                                                  تھا!

