 
                                            ٹراؤٹ، سوات کی مشہور سوغات

  
جس طرح ہر علاقہ اپنی کسی مخصوص سوغات کی وجہ سے جانا جاتا ہے اسی طرح سو
     ات بھی ٹراؤٹ مچھلی کی افزائش اور خوراک کے حوالے سے شہرت رکھتا ہے۔

  
                                         Tue, 11 Oct 2016 09:24:45 GMT

  
جس طرح ہر علاقہ اپنی کسی مخصوص سوغات کی وجہ سے جانا جاتا ہے اسی طرح سو
ات بھی ٹراؤٹ مچھلی کی افزائش اور خوراک کے حوالے سے شہرت رکھتا ہے۔ سوات
 میں پہلی ٹراؤٹ فش ہیچری 1950 میں قائم ہوئی تھی جبکہ سب سے بڑا ایکوا ک
لچر (آبی کلچر) بھی سوات کے علاقے مدین میں ہے۔ 1988 سے اس کاروبار سے من
سلک محمد سعید نے بی بی سی کو بتایا کہ سوات میں تین قسم کی ٹراؤٹ مچھلیو
ں کی افزائش ہوتی ہے جن میں کیم لوپ، رین مبو اور براؤن شامل ہیں، جن کی 
قیمت بالترتیب سات سو، نو سو اور 12 سو روپے فی کلو ہے۔ تاہم اس کاروبار 
کو سیلاب سے خطرہ لاحق ہے اور پچھلے سال تین فش فارمز مکمل طور پر تباہ ہ
و گئے تھے جس کی وجہ سے انھیں ایک کروڑ روپے سے زائد کا نقصان اٹھانا پڑا
 تھا۔ سوات میں محکمہ فشریز کے اسسٹنٹ ڈائریکٹر ابرار احمد نے بی بی سی ک
و بتایا کہ خیبر پختونخوا میں سوات ٹراؤٹ کی پیداوار میں پہلے نمبر ہے جہ
اں اس کی پیداوار پانچ سے چھ ٹن ہے، تاہم سوات میں دہشت گردی اور سیلاب ک
ے باعث اس شعبے کو بہت نقصان ہوا تھا اور ٹراوٹ فش فارمز تقریبا ختم ہوگئ
ے تھے۔ تاہم اب حکومت اور مختلف غیر سرکاری تنظیموں کی مدد سے یہ بحال ہو
ئے ہیں۔ ان کے مطابق سوات میں مچھلیوں کی 22 سے 25 اقسام پائی جاتی ہیں۔ 
سوات کی ٹراؤٹ مچھلی یہاں آنے والے سیاحوں کی پسندیدہ خوراک ہے۔ فش فارم 
پر بحرین سے آنے والے محمد سید نے بتایا کہ کہ اسلام آباد سے ان کے دوست 
آئے ہیں جن کے لیے وہ ٹراؤٹ مچھلی خریدنے آئے ہیں کیونکہ یہ ان کے مہمانو
ں کی فرمائش ہے کہ انھیں ٹراؤٹ مچلی ہی کھلائی جائی۔ ان کے مطابق ان کے ب
ہت سے دوست فیملیز کے ہمراہ سیر کے لیے آتے ہیں اور ٹراوٹ فش ان کی خوراک
 کی فہرست کا لازمی حصہ ہوتی ہے۔ سوات کے تقریباً تمام ہوٹلوں میں ٹراؤٹ 
مچھلی دستیاب ہوتی ہے، تاہم فرائی مچھلی کی قیمت 15 سو روپے فی کلو تک ہو
تی ہیں جسے سیاحوں کے علاوہ مقامی لوگ بھی بڑے شو سے کھاتے ہیں۔ ایک ہوٹل
 کے مالک قیوم جان نے بتایا کہ ٹراوٹ فش سوات کی مشہور خوراک ہے اور دن 1
1 بجے سے لے کر رات دیر تک مقامی اور غیر مقامی لوگوں کی بڑی تعداد ان کے
 ہوٹلوں پر آتی ہے۔ گرمیوں اور سردیوں دونوں موسموں میں ٹراؤٹ کا کاروبار
 عروج پر ہوتا ہے مدین میں قائم ایک فارم کے مالک نے بتایا کہ گرمیوں میں
 اوسطا ماہانہ چھ سو سے ایک ہزار کلو تک فروخت ہوتی ہیں جبکہ سردیوں میں 
اسلام آباد اور دیگر شہروں کے بیوپاری تھوک کے حساب سے خریداری کرتے ہیں 
                                            جس سے سیل بہت بڑھ جاتی ہے۔

