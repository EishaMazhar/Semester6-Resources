 
                                  ڈرامے عام عورت کی زندگی کے عکاس ہیں؟

  
پاکستانی ڈراموں کی کہانیاں عورتوں کے گرد گھومتی ہیں لیکن کیا یہ ڈرامے 
        عام پاکستانی عورت کی زندگی اور اس کی مشکلات کی عکاسی کرتے ہیں؟

  
                                         Thu, 08 Dec 2016 03:07:02 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے پاکستان میں گذشتہ دس پندرہ برسوں میں کھلن
ے والے نجی تفریحی ٹی وی چینلز کی ضرورت کے پیشِ نظر اب ہر سال سینکڑوں ڈ
رامے تیار کیے جاتے ہیں۔ ان ڈراموں کی کہانیاں عورتوں کے گرد گھومتی ہیں 
لیکن کیا یہ ڈرامے عام پاکستانی عورت کی زندگی اور اس کی مشکلات کی عکاسی
 کرتے ہیں؟ ڈرامہ نگاروں کا دعوی ہے کہ وہ معاشرے میں موجود کہانیوں سے م
تاثر ہو کر لکھتے ہیں لیکن کسی طبقے کی عورت خود کو ان کہانیوں سے قریب م
حسوس نہیں کرتی۔ کراچی کی رہائشی کہکشاں کا تعلق ایک متوسط گھرانے سے ہے۔
 وہ ایک پڑھی لکھی گھریلو خاتون ہیں۔ دن بھر کے کام کاج کے بعد، شام کے ا
وقات میں وہ اکثر ٹی وی ڈرامے شوق سے دیکھا کرتی ہیں لیکن ان کے خیال میں
 یہ ڈرامے عام عورت کی زندگی کی عکاسی نہیں کرتے۔ 'ہماری عورت چاہے گھر م
یں ہو اُس پر بڑی ذمہ داریاں ہیں۔گھر، بچے، شوہر، اگر جوائنٹ فیملی ہے تو
 پوری فیملی۔۔وہ اُن سب کو لے کے چلتی ہے لیکن اس میں اگر ساس بہو کا کرد
ار بھی دکھایا جاتا ہے تو ساس بہو بھی ویسی نہیں ہوتیں جیسی عام زندگی می
ں ہوتی ہیں لیکن ڈراموں میں شاید ریٹنگ کے لیے ایسا کیا جاتا ہے۔' پاکستا
نی ڈراموں میں مختلف معاشرتی پہلوؤں کی غلط ترجمانی کا ذکرکرتے ہوئے انھو
ں نے کہا کہ 'بعض ڈرامے ثقافت اور مذہب دونوں سے بہت دور ہوتے ہیں جس میں
 شادی، طلاق اور حلالہ کے طریقے بہت غلط دکھاتے ہیں جس سے بچوں کے ذہنوں 
پر برا اثر پڑتا ہے۔ وہ سمجھتے ہیں شادی کرنا، چھوڑنا اور واپس مل جانا ب
ھی آسان ہے۔' گھریلو خواتین کے ساتھ ساتھ ان ٹی وی ڈراموں میں کام کرنے و
الے اداکار بھی اس بات سے اتفاق کرتے ہیں کہ عورتوں کے کرداروں میں کوئی 
توازن نہیں ہوتا۔ فرح شاہ عموما ایسے کردار نبھاتی ہیں جنھیں منفی تصور ک
یا جاتا ہے لیکن انہوں نے بتایا کہ وہ خود بزنس کرتی ہیں اور بہت دلیر ہی
ں لیکن ڈراموں میں یہی کردار منفی ہو جاتا ہے جو انھیں غیر حقیقی محسوس ہ
وتا ہے۔ 'بدقسمتی سے ہمارے معاشرے میں جو عورت برملا اپنے خیالات کا اظہا
رکرتی ہے، جو مضبوط ہے، خود کام کرتی ہے وہ منفی ہوجاتی ہے۔ مجھے بہت سے 
کردار آفر ہوتے ہیں جس میں میں کسی کی بات نہیں مانتی اور اپنے فیصلے خود
 کرتی ہوں، مضبوط عورت ہوں اور اگر میں نے'ناں' کہا ہے تو اس کا مطلب 'نا
ں' ہی ہے جو کہ اُن کے خیال میں منفی کردار ہے۔' ماضی کے پاکستانی ڈرامے 
حقیقت سے قدرے قریب ہوا کرتے تھے لیکن آہستہ آہستہ ان ڈراموں کی کہانیاں 
ایک فارمولے کے تحت بُنی ہوئی نظر آتی ہیں جن میں عورت عورت کی دشمن یا ک
مزور اور مجبور ہوتی ہے۔ ڈرامہ چینلز کے مالکان ایسی کہانیوں کی مقبولیت 
کا ذمہ دار دس پندرہ سالوں پہلے آنے والے انڈین ڈراموں کو ٹھہراتے ہیں۔ ا
یک مقبول نجی ٹی وی چینل کی سربراہ سیما طاہر خان نے بتایا 'آج کل کے ڈرا
موں کو انڈین ڈراموں سے آنے والے رجحان کی وجہ سے مقبولیت ملی جن میں عور
توں کو مصیبت زدہ، کمزور اور ستائی ہوئی دکھایا جاتا ہے۔ یہ رجحان اتنا م
قبول ہوا کہ ٹی وی مالکان نے اسے اپنا لیا اور اس کی وجہ سے سنجیدہ کہانی
اں لکھنے والےگھر بیٹھ گئے۔' سوال یہ ہے کہ ماضی کے پاکستانی ٹی وی ڈرامے
 بھی مقبول تھے تو انڈین ڈراموں کے فارمولے کا سہارا لینے کی ضرورت کیوں 
پیش آئی؟ سیما طاہر خان نے اس کی توجیح پیش کرتے ہوئے کہا 'چینل کا مالک 
تو چاہے گا کہ وہی چیزدکھائیں جو عوام میں مقبول ہے۔ اُس وقت گھریلو عورت
وں پر کہانیاں لکھنے کا ایک نیا رجحان سامنے آیا جس میں سسرال کی طرف سے 
تشدد بھی دکھایا جاتا، عورت کی بےحرمتی بھی ہوتی اور اسے بےزبان اور کمزو
ر بھی دکھایا جاتا۔ چونکہ ہمارے ملک میں جہالت، جاگیردارنہ اور پدر شاہی 
نظام کی وجہ سے عورتوں پر تشدد ایک حقیقت ہے تو ایسے ڈرامے مقبول ہوئے او
ر عورتیں اُس صورتحال سے اپنے آپ کو قریب محسوس کرنے لگیں۔' مبصرین کا خی
ال ہے کہ پاکستانی میڈیا میں خواتین کے معاشرے میں کرداروں کی بھرپور عکا
سی نہیں کی جا رہی اور اس بات سے ان ڈراموں میں کام کرنےوالے اداکار، چین
ل مالکان اور ناظرین خود بھی اتفاق کرتے ہیں۔ اس سلسلے میں کسی ایک کڑی ک
وذمہ دار نہیں ٹھہرایا جا سکتا البتہ تیزی سے پھیلتی ہوئی ہوئی اس صنعت س
ے وابستہ افراد پرامید ہیں کہ پاکستانی ڈرامے کسی بحران سےگزرے بغیر ایک 
بار پھر زبان ، کلام اور مزاح سمیت بامقصد اور بامعنی کہانیاں پیش کر سکی
                                                                 ں گے۔

