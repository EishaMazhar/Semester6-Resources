 
                                  ’مجھے خلا میں کھٹکھٹانے کی آواز آئی‘

  
چین کے پہلے خلا باز یانگ لی وے نے بتایا کہ ان کے پہلے خلائی سفر میں ان
ھیں خلائی جہاڈ میں کھٹکھٹانے کی ایک ایسی آواز آ رہی تھی جیسے ’کوئی لوہ
                  ے کی بالٹی پر لکڑی کی ہتھوڑی سے مار کھٹکھٹا رہا ہو۔‘

  
                                         Wed, 30 Nov 2016 15:11:17 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے سوچیں آپ ایک چھوٹے سے خلائی جہاز میں تنہا
 ہیں۔ یہ پہلی بار ہے جب آپ خلائی سفر کر رہے ہیں۔ اور ایک دم آپ کو کہیں
 سے کھٹکھٹنے کی آواز آتی ہے! چین کے پہلے خلا باز یانگ لی وے کے ساتھ 20
03 میں ایسا ہی ہوا۔ ایک حالیہ انٹرویو میں انھوں نے بتایا کہ ان کے پہلے
 خلائی سفر میں انھیں خلائی جہاز میں کھٹکھٹانے کی ایک ایسی آواز آ رہی ت
ھی جیسے ’کوئی لوہے کی بالٹی پر لکڑی کی ہتھوڑی سے کھٹکھٹا رہا ہو۔‘ ’یہ 
نہ خلائی جہاز کے اندر سے آ رہی تھی نہ باہر سے!‘ باہر جھانکنے سے بھی یا
نگ لی وے کو کچھ نظر نہ آیا۔ خلائی سفر ختم کرنے کے بعد بھی زمین پر یانگ
 لی وے اس آواز کے بارے میں وضاحت ڈھونڈتے رہے۔ خلا میں آواز کے سفر کرنے
 کے لیے کوئی وسیلہ نہیں ہے اسی لیے خلا کے مکمل طور پر بے آواز ہونے کی 
توقع کی جاتی ہے۔ آواز کو سفر کرنے کے لیے کوئی نہ کوئی وسیلہ چاہیے ہوتا
 ہے، جیسے ہوا یا پانی کے ذرات یا ٹھوس مادہ۔ سائنسدانوں کا کہنا ہے کہ ا
گر ایسی کوئی آواز آ رہی تھی تو اس کا امکان یہی ہو سکتا ہے کہ کچھ خلائی
 جہاز پر آ کر لگ رہا ہو۔ تاہم سائنسدانوں نے اس بات پر زور دیا ہے کہ ای
سا کچھ ہونے کے کوئی شواہد نہیں ہیں۔ یانگ لی وے چین کے پہلے خلا باز تھے
 اور انھیں ملک میں ایک ہیرو سمجھا جاتا ہے۔ ان کے ساتھ کام کرنے والے وی
 سنگ سوح نے اس آواز کی ایک دوسری توجیح دی ہے۔ ان کے خیال میں خلائی جہا
ز کے درجہ حرارت میں تیزی سے تبدیلی کے باعث اس کے پھیلنے یا سکڑنے کی وج
ہ سے یہ آواز پیدا ہو سکتی ہے۔ چینی میڈیا کے مطابق یانگ لی وے کے علاوہ 
2005 اور 2008 میں بھی چینی خلا بازوں کو ایسی ہی آواز سنائی دی ہے۔ یہاں
 تک کہ یانگ لی وے نے بعد کے خلا بازوں کو تنبیہ کی تھی تاکہ وہ اس آواز 
سے پریشان نہ ہوں۔ اگرچہ اس آواز کی کوئی توجیح نہیں مگر اب اسے ایک عام 
بات سمجھا جا رہا ہے۔ خلا میں آواز خلا میں آواز سنائی دینا اور بعد میں 
اس کی کوئی واضح وجہ نہ ہونا ایک نایاب بات نہیں ہے۔ 1969 میں چاند پر لی
نڈنگ کے لیے ایک ٹیسٹ فلائٹ پر جب خلا باز چاند کے گرد دوسری طرف یعنی زم
ین سے رابطے میں نہیں تھے تو انھیں ایک ایسی آواز آئی جسے انھوں نے موسیق
ی بیان کیا۔ مگر کوئی بھی اس کی واضح توجیح نہیں دے سکا۔ اس بات کو امریک
ی حکومت نے کئی سال تک خفیہ رکھا۔ امریکی خلائی ادارے کا کہنا ہے کہ یہ ک
سی قسم کی ریڈیو انٹرفیرنس ہی ہو سکتا ہے بجائے کہ کوئی خلائی مخلوق۔ ناس
         ا کے بھی دیگر خلائی مشنز پر ایسی آوازیں ریکارڈ کی جا چکی ہیں۔

