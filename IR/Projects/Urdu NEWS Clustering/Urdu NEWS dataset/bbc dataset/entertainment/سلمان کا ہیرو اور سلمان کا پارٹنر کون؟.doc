 
                                سلمان کا ہیرو اور سلمان کا پارٹنر کون؟

  
بالی وڈ راؤنڈ اپ میں پڑھیے کہ رام گوپال ورما نے عامر خان کے لیے کیا کہ
ا، سلمان خان نے اپنی 51ویں سالگرہ کیسے منائی اور وراٹ کوہلی اور انوشکا
                                   نے کیسے منگنی کی خبروں کی تردید کی۔

  
                                         Sat, 31 Dec 2016 04:50:40 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے عامر خان نے فلم 'دنگل' سے ایک بار پھر ثاب
ت کر دیا کہ وہ واقعی 'مسٹر پرفیکشنسٹ' ہیں۔ فلم نے ایک ہی ہفتے میں 200 
کروڑ کا ہندسہ پار کر لیا ہے۔ انڈسٹری کے اند اور باہر لوگوں نے عامر کی 
تعریفوں کے پل باندھنے شروع کر دیے۔ ان لوگوں میں فلمساز رام گوپال ورما 
بھی شامل تھے جو فلم 'شعلے' کو 'آگ' لگانے کے بعد آج کل فلموں سے فری اور
 سوشل میڈیا پر بہت مصروف ہیں اور اکثر مختلف موضوعات پر اپنی قیمتی رائے
 سے لوگوں کو فیض پہنچانے کی کوشش کرتے رہتے ہیں۔ اب وہ 'دنگل' کی زبردست
 کامیابی پر کیسے خاموش رہ سکتے تھے۔ رامو جی نے 'دنگل' کی تعریف کرتے ہو
ئے عامر خان کے پیر چھونے کی خواہش ظاہر کی۔ خیال رہے کہ یہ وہی عامر ہیں
 جن کے ساتھ رامو کام نہ کرنے کی قسم کھا چکے تھے۔ بہرحال تعریف تک تو ٹھ
یک تھا اب رامو نے انتہائی بھونڈے انداز میں دوسرے خانوں کا مذاق اڑانے ک
ی کوشش بھی کی۔ خانوں کا تو پتہ نہیں ہاں سوشل میڈیا پر اب رام گوپال ورم
ا ضرور مذاق کا موضوع بن گئے ہیں۔ خانوں سے یاد آیا کے سلمان خان نے اسی 
ہفتے اپنی 51ویں سالگرہ منائی اور اپنے تمام دوستوں کو مدعو بھی کیا۔ یوں
 تو انڈسٹری میں سلمان کے دوستوں کی کمی نہیں لیکن کچھ دوست ان کے لیے خا
ص ہیں اور گوندا بھی اسی فہرست میں آتے ہیں۔ حالانکہ ایسی خبریں تھیں کہ 
گوندا سلمان سے کچھ ناراض تھے۔ لیکن سلمان نے ان کی آنے والی فلم 'آگیا ہ
یرو' کے ٹریلر کی تعریف کرتے ہوئے لکھا 'آگیا میرا ہیرو میرا پارٹنر' جس 
پر 53 سالہ گوندا نے بھی اپنی اور سلمان کی ایک پرانی تصویر کے ساتھ شکری
ہ ادا کیا۔ گوندا اور سلمان کی فلم 'پارٹنر' ان کی کامیاب ترین فلموں میں
 سے ایک ہے۔ سنہ 1986 میں فلم 'الزام' سے ڈیبیو کرنے والے گوندا کو انڈسٹ
ری میں 30 سال ہو گئے۔ اب اس فلم کے رائٹر، پروڈیوسراور ایکٹرسب گوندا ہی
 ہیں۔ چلیں دیکھتے ہیں کہ یہ ون مین شو کیسا رہے گا؟ انوشکا اور وراٹ کی 
منگنی کی تردید اس ہفتے ایک بار پھرانوشکا شرما اور وراٹ کوہلی میڈیا میں
 سرخیاں بٹورتے نظر آئے اور ہر طرف ان کی منگنی کی خبریں دکھائی دیں۔ پہل
ے دونوں کے بریک اپ کی باتیں ہو رہی تھیں۔ لیکن بھارتی ٹیسٹ کرکٹ ٹیم کے 
کپتان کوہلی نے ٹویٹ کر کے واضح کر دیا ہے کہ وہ اور انوشکا شرما منگنی ن
ہیں کر رہے ہیں۔ انھوں نے ٹویٹ کیا: 'ہم منگنی نہیں کر رہے ہیں اور اگر ک
رتے تو یہ بات چھپاتے نہیں۔ سمپل' کوہلی نے مزید لکھا: 'کیونکہ نیوز چینل
 افواہ پھیلانے سے باز نہیں آ رہے ہیں اور آپ سب کو كنفيوژ کر رہے ہیں، ا
یسے میں ہم یہ كنفيوژن دور کر رہے ہیں۔' کوہلی کے دونوں ٹویٹ انوشکا شرما
 نے ری ٹویٹ کر اس بات کی تصدیق بھی کی۔ اس سے پہلے بھی کئی بار کوہلی او
             ر انوشکا کے تعلقات پر سوشل میڈیا پر خاصی بحث ہوتی رہی ہے۔

