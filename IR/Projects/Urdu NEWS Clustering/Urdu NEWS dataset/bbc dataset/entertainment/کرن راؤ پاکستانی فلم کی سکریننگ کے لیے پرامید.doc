 
                         کرن راؤ پاکستانی فلم کی سکریننگ کے لیے پرامید

  
بالی وڈ کی معروف فلم ساز کرن راؤ نے کہا ہے کہ آرٹ کے شعبے سے تعلق رکھن
ے والوں کا کام ہے کہ وہ پل بناتے رہیں اور لوگوں کو ان کے کام کے ذریعہ 
                                                       قریب لاتے رہیں۔

  
                                         Mon, 17 Oct 2016 09:20:04 GMT

  
بالی وڈ کی معروف فلم ساز اور اداکار عامر خان کی اہلیہ کرن راؤ نے کہا ہ
ے کہ آرٹ کے شعبے سے تعلق رکھنے والوں کا کام ہے کہ وہ پل بناتے رہیں اور
 لوگوں کو ان کے کام کے ذریعہ قریب لاتے رہیں۔ انھوں نے یہ باتیں انڈیا ا
ور پاکستان کے درمیان کشیدگی میں اضافے اور پاکستانی فنکاروں اور فلموں ک
ی حالیہ مخالفت کے پس منظر میں کہی ہے۔ کرن راؤ ممبئی اکیڈمی انٹرنیشنل ف
لم فیسٹول یعنی 'مامی' کی صدر ہیں۔ 'مامی' میں پاکستانی فلم 'جاگو ہوا سو
یرا' کی مجوزہ سکریننگ کی مخالفت ہو رہی ہے لیکن کرن راؤ کو امید ہے کہ م
سئلہ حل ہو جائے گا۔ کرن راؤ کا کہنا ہے کہ 'یہ ٹکراؤ کا وقت ہے۔ سب جذبا
تی ہیں، جس کے سبب ایک تشویش کا ماحول ہے۔ کوئی بھی ملک ہو، فن کا کام ہے
 لوگوں کو ساتھ لانا، لوگوں کے درمیان پل بنانا۔ بطور آرٹسٹ ہمارا کام ہم
 آہنگی پیدا کرنا ہے۔' بی بی سی کے ساتھ گفتگو کرتے ہوئے انھوں نے کہا: '
سرحد پر ہمارے ملک کے جوان مارے جا رہے ہیں۔ ہم بالکل اس کے خلاف ہیں لیک
ن تخلیقی اور فنی کمیونٹی کے رکن ہونے کے ناطے یہ ہمارا کام ہے کہ ہم پل 
بناتے رہیں اور لوگوں کو ان کے کام کے ذریعہ قریب لاتے رہیں۔' ممبئی میں 
20 اکتوبر سے ہو نے والے 'مامی' میں 54 ممالک کی 180 فلمیں دکھائی جائیں 
گی۔ اس کے انعقاد کے بارے میں کرن کہتی ہیں: 'گذشتہ سال ہمارے پاس پیسے ن
ہیں تھے اور ٹیم بھی بہت چھوٹی تھی۔ ہم لوگ کافی تناؤ میں بھی تھے لیکن ا
س سال ایسا مسئلہ نہیں ہے۔ اس سال ہمارے پاس کافی بڑی ٹیم ہے۔ مجھے امید 
ہے کہ یہ فیسٹیول بہت کامیاب ہوگا۔ اس فیسٹیول میں خواتین کی شرکت بھی زی
ادہ نظر آئے گی۔' ان کے مطابق اس بار مامی میں خواتین اور بطور خاص خواتی
ن ڈائریکٹرز کے لیے نئی راہیں کھلی ہیں۔ وہ کہتی ہیں: 'فلم انڈسٹری میں آ
ج بھی خاتون ڈائریکٹرز کی کمی ہے۔ جی ہاں، اس بار ہم مامی میں کچھ نئے ای
وارڈز دے رہے ہیں۔ صنفی مساوات کے لیے آكسفیم انڈیا ایوارڈ دیا جائے گا ا
ور دوسرا ماسٹر کارڈ بیسٹ انڈین فیمیل فلم میکر ایوارڈ 2016 ہے جو صرف بھ
ارتی ڈائریکٹرز کے لیے ہے۔ کرن راؤ نے کہا: 'میں یہ بھی تسلیم کرتی ہوں ک
ہ فلم انڈسٹری میں خواتین کی، اور عورت ڈائریکٹرز کی کمی ہے۔ ایسا پوری د
           نیا میں ہے۔ یہ یقینی ہے کہ خواتین ایک دن ضرور آگے آئیں گی۔'

