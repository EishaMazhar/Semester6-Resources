 
                          14 نومبر کو معمول سے زیادہ بڑا اور روشن چاند

  
پاکستان سمیت دنیا کے کئی ممالک میں 14 نومبر کو آسمان پر ایک ایسا چاند 
                    نمودار ہو گا جو معمول سے زیادہ بڑا اور روشن ہو گا۔

  
                                         Fri, 04 Nov 2016 09:46:07 GMT

  
دنیا کے کئی ممالک میں 14 نومبر کو آسمان پر ایک ایسا چاند نمودار ہو گا 
جو معمول سے زیادہ بڑا اور روشن ہو گا۔ 'سپر مون' کہلانے والا یہ چاند زم
ین کے انتہائی قریب آ جائے گا اور تقریباً 70 سال کے بعد زمین اور چاند ک
ے درمیان فاصلہ اتنا کم ہو گا۔ خلائی تحقیقاتی ادارے ناسا کے مطابق سپر م
ون معمول کے چاند سے 14 فیصد زیادہ بڑا اور 30 فیصد زیادہ روشن ہو گا۔ نا
سا کا کہنا ہے کہ غیر معمولی طور پر اتنے ’خوبصورت‘ چاند کا نظارہ دوبارہ
 دیکھنے کے لیے آپ کو 25 نومبر 2034 تک انتظار کرنا ہو گا۔ سپر مون کا نظ
ارہ برطانیہ کے مقامی وقت کے مطابق 4:45 پر کیا جا سکتا ہے۔ سوسائٹی آف پ
اپولر ایسٹرونومی کے نائب صدر رابن سیگل کا کہنا ہے کہ ’سپر مون چھتوں، د
رختوں، چمنیوں سے اوپر بہت بڑا نظر آئے گا۔‘ انھوں نے کہا کہ ’میں ہمیشہ 
یہ دیکھتے ہوئے بہت خوش ہوتا ہوں کہ لوگوں دوربین لیے چاند دیکھ رہے ہیں۔
‘ جب چاند زمین سے قریب ترین فاصلے پر ہو گا تو وہ 14 فیصد زیادہ بڑا اور
 30 فیصد زیادہ روشن ہوتا ہے۔ سپر مون زمین سے 226000 کلومیٹر کے فاصلے پ
ر ہو گا۔ سنہ 2016 میں تین ’سپر مون‘ ہوں گے۔ رواں سال پہلا سپر مون 16 ا
    کتوبر 2016 میں ہوا تھا جبکہ سال کا آخری سپر مون 14 دسمبر کو ہو گا۔

