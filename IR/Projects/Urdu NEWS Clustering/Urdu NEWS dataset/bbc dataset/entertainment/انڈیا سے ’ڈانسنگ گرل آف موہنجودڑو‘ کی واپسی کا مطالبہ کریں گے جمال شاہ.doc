 
انڈیا سے ’ڈانسنگ گرل آف موہنجودڑو‘ کی واپسی کا مطالبہ کریں گے: جمال شا
                                                                     ہ

  
پاکستان نیشنل کونسل آف آرٹس کے سربراہ، معروف مصور اور اداکار جمال شاہ 
نے کہا ہے کہ وہ یونیسکو کے ذریعے انڈیا سے 'ڈانسنگ گرل' کے مجسمے کی واپ
                                                 سی کا مطالبہ کریں گے۔

  
                                         Sun, 09 Oct 2016 15:13:16 GMT

  
پاکستان نیشنل کونسل آف آرٹس کے سربراہ، معروف مصور اور اداکار جمال شاہ 
نے کہا ہے کہ وہ یونیسکو کے ذریعے انڈیا سے 'ڈانسنگ گرل' کے مجسمے کی واپ
سی کا مطالبہ کریں گے اور اس سلسلے میں قانونی چارہ جوئی کا آغاز بھی کر 
دیا گیا ہے۔ جمال شاہ نے بی بی سی اردو سے بات کرتے ہوئے کہا کہ 'ڈانسنگ 
گرل' کا مجسمہ موہنجودڑو سے دریافت ہوا تھا اور اس کو تقسیم ہند سے قبل ا
یک نمائش کے لیے انڈیا لے جایا گیا اور یہ کبھی واپس نہیں کیا گیا۔ انھوں
 نے کہا کہ 'ڈانسنگ گرل' مجسمہ پاکستان کا مستند ورثا ہے جو سندھ کی زمین
 موہنجودڑو سے کھدائی کے دوران ملا تھا۔ 'میں تو کئی بار اس بات کا مطالب
ہ کر چکا ہوں بطور پاکستانی اور ایک آرٹسٹ کے کہ اس مجسمے کی واپسی کا مط
البے کیا جائے۔ لیکن اب پاکستان نیشنل کونسل آف آرٹس کے ڈائریکٹر جنرل کے
 ناطے میں اقوام متحدہ کے ادارے یونیسکو کے ذریعے انڈیا سے اس مجسمے کی و
اپسی کی کوشش کروں گا۔' یاد رہے کہ 'ڈانسنگ گرل' مجسمہ اس وقت انڈیا کے د
ارالحکومت دہلی کے نیشنل میوزیئم میں ہے۔ انھوں نے اس تاثر کو رد کیا کہ 
اوڑی حملے کے بعد سے دونوں ممالک کے درمیان کشیدگی کے باعث یہ مطالبہ کیا
 جا رہا ہے۔ 'میں تو پہلے بھی یہ کہہ چکا ہوں۔ اس مجسمے کی انڈیا سے واپس
ی کے مطالبے کا تعلق دونوں ملکوں میں جاری حالیہ کشیدگی کے ساتھ کوئی تعل
ق نہیں ہے۔' انھوں نے ڈانسنگ گرل کے بارے میں بتایا 'ڈانسنگ گرل آف موہنج
ودڑو وادی سندھ کی تہذیب کا اہم حصہ ہے۔ ہماری تہذیب کی جو چیزیں بھی جہا
ں بھی ہیں ان کی واپسی کے لیے مطالبہ کرنا اور ان کی واپسی کے لیے کوشش ک
رنا ہمارا حق ہے۔' انھوں نے کہا کہ اسی طرح پاکستان نیشنل کونسل آف آرٹس 
مصورہ امرتا شیرگل کی ایک تصویر بھی غائب ہو گئی تھی۔ 'وہ پینٹنگ اب معلو
م ہوا ہے کہ انڈیا میں ہے۔ ظاہر ہے کسی نے چرا کر انڈیا میں بیچی ہو گی۔ 
اور بطور ڈائریکٹر جنرل پی این سی اے کے میں یہ معلوم کرواؤں گا کہ یہ کس
 کا کام تھا اور انڈیا میں جس کے پاس بھی وہ پینٹنگ موجود ہے ان سے درخوا
ست کروں گا کہ وہ یہ پینٹنگ واپس کر دیں۔' 'ڈانسنگ گرل' مجسمہ تانبے کا ب
نا ہوا ہے اور یہ ساڑھے چار ہزار سال پرانا ہے۔ یہ مجسمہ ساڑھے دس سینٹی 
میٹر لمبا ہے اور اس کو سنہ 1926 میں موہنجودڑو میں کھدائی کے دوران دریا
فت کیا گیا تھا۔ برطانوی ماہر آثار قدیمہ مورٹیمر وہیلر نے اس مجسمے کو د
ریافت کیا تھا۔ انھوں نے اس مجسمے کو کچھ اس انداز میں بیان کیا: 'میرے خ
یال میں یہ ایک 15 سالہ لڑکی ہے جس نے صرف بازوؤں پر اوپر تک چوڑیاں پہن 
رکھی ہیں۔ یہ ایک پراعتماد لڑکی ہے۔ میرے خیال میں اس جیسی دنیا میں کوئی
                                                         اور نہیں ہے۔'

