 
                       پی آئی اے کا آٹھ بوئنگ 787 طیارے خریدے کا فیصلہ

  
پاکستان کی قومی فضائی کمپنی پی آئی اے نے امریکی طیارہ ساز کمپنی بوئنگ 
                         سے آٹھ نئے 787 طیارے خریدنے کا معاہدہ کیا ہے۔

  
                                         Mon, 05 Sep 2016 11:05:20 GMT

  
پاکستان کی قومی فضائی کمپنی پی آئی اے نے امریکی طیارہ ساز کمپنی بوئنگ 
سے آٹھ نئے 787 طیارے خریدنے کا معاہدہ کیا ہے۔ اسلام آباد میں سینیٹ میں
 پی آئی اے پر خصوصی کمیٹی کے اجلاس کے بعد بی بی سی اردو سے بات کرتے ہو
ئے پی آئی اے کے چیئرمین اعظم سہگل نے بتایا کہ بوئنگ سے ماضی میں جو پان
چ 777 طیارے خریدنے کا معاہدہ ہوا تھا اس میں تبدیلی کے بعد اب آٹھ بوئنگ
 787 طیارے حاصل کیے جائیں گے۔ انھوں نے بتایا کہ اس ضمن میں کمپنی سے اُ
صولی معاہدہ طے پا گیا ہے اور ان طیاروں کی فراہمی اگلے سال جون سے شروع 
ہو گی۔ اعظم سہگل نے بتایا کہ بعض روٹس پر بوئنگ 777 طیارے منافع بخش نہی
ں ہیں کیونکہ اس میں تین سے چار سو مسافروں کی گنجائش ہے جبکہ 787 طیارے 
300 سے کم مسافر لے جاتے ہیں جو پی آئی اے کے موجود آپریشن کے موزوں ہیں۔
 اعظم سہگل نے مزید بتایا کہ انھیں امید ہے کہ دسمبر 2016 تک پی آئی اے ک
و لندن کے ہیتھرو ایئر پورٹ پر چار سے چھ نئے سلاٹس مل جائیں گی جس کے بع
د لندن کے لیے پروازیں بڑھائی جا سکتی ہیں۔ انھوں نے بتایا کہ بوئنگ 787 
طویل دورانیے کی پروازوں کے لیے موزوں طیارہ ہے اس لیے مریکی حکومت سے نی
و یارک جے ایف کینیڈی ایئرپورٹ کے لیے براہِ راست پروازوں کی اجازت کے لی
ے امریکی حکام سے بات چیت جاری ہے۔ سنہ 1995 کے بعد بوئنگ 787 امریکی کمپ
نی کا پہلا مکمل نیا طیارہ ہے۔ یہ دنیا کا پہلا مسافر بردار طیارہ ہے جو 
ایلومینیم کی بجائے زیادہ تر کاربن فائبر سے بنایا گیا ہے اور اسے سب سے 
زیادہ ماحول دوست طیارہ کہا جا رہا ہے۔ بوئنگ کا دعوٰی ہے کہ ڈریم لائنر 
787 اپنے مقابلے میں دوسرے طیاروں کی نسبت خاصے کم ایندھن پر چلتا ہے اور
 20 فیصد کم کاربن ڈائی آکسائیڈ خارج کرتا ہے۔ اعظم سہگل کا کہنا تھا کہ 
یہ بھی کوشش کی جا رہی ہے کہ پاکستان میں ابوظہبی کی طرح امریکہ کی امیگر
یشن کی سہولت دی جائے۔ اس سے قبل سینیٹ کی کمیٹی کے اجلاس میں پی آئی اے 
انتظامیہ نے بتایا کہ پی آئی اے بنکاک، ہانگ کانگ، نجف، العین اور طائف ک
ے لیے مستقبل قریب میں پروازیں شروع کرنے کا ارادہ رکھتی ہے۔ اس کے علاوہ
 بارسلونا کے دو پروازیں بھی شروع کی جا رہی ہیں جو پیرس سے ہو کر جائیں 
گی اور پیرس کے لیے ایک اضافی پرواز شروع کی جا رہی ہے۔ پی آئی اے ملائیش
ین ایئر لائنز اور کینیڈا کی اندرونی مارکیٹ کے حوالے سے ایئر کینیڈا اور
 ویسٹ جیٹ کے ساتھ کوڈ شیئرنگ کے معاہدے پر بھی بات کر رہی ہے۔ پی آئی اے
 کے مطابق پی آئی اے جرمن مارکیٹ کے لیے بھی پروازیں دوبارہ شروع کرنے پر
                                                        غور کر رہی ہے۔

