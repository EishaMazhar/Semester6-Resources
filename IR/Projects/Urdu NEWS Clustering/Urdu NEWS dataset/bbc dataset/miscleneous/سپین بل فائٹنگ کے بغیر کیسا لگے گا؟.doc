 
                                   سپین بل فائٹنگ کے بغیر کیسا لگے گا؟

  
بل فائٹنگ کی صدیوں پرانی روایت کے حامی کہتے ہیں کہ بل فائٹنگ کے بغیر س
                      پین اپنے شاندار ثقافتی ورثے سے محروم ہو جائے گا۔

  
                                         Sat, 03 Dec 2016 14:00:35 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے بیلوں سے دوبدو لڑنے کی صدیوں پرانی روایت 
کے حامی کہتے ہیں کہ بل فائٹنگ کے بغیر سپین اپنے شاندار ثقافتی ورثے سے 
محروم ہو جائے گا۔ تاہم 21ویں صدی کے ایک ترقی یافتہ یورپی ملک کے بیشتر 
باسیوں کا خیال ہے کہ اب وقت آ گیا ہے کہ اس روایت کا بوریا بستر لپیٹ دی
ا جائے۔ ایک ایسا ملک جو دنیا میں جس روایت کی بنا پر جانا اور پہچانا جا
تا ہے، آج وہ اسی معاملے پر دو حصوں میں تقیسم ہو کر رہ گیا ہے۔ اس کے حا
می کہتے ہیں کہ باوجود اس کے کہ بل فائٹنگ کے مقابلوں کی تعداد گھٹتی جا 
رہی ہے، یہ سپین کے قومی دھارے کا اہم ترین حصہ ہے۔ وہ ایک آئینی عدالت ک
ے گذشتہ ماہ کے اس فیصلے پر گھی کے چراغ جلا رہے ہیں جس میں بل فائٹنگ کو
 سپین کے 'ثقافتی ورثے' کا حصہ قرار دے کر کیٹیلونیا خطے کی جانب سے بل ف
ائٹنگ پر عائد کردہ پابندی معطل کر دی تھی۔ تاہم جانوروں کے حقوق کے داعی
 کہتے ہیں کہ ملک میں بل فائٹنگ کے بعض میلوں پر پابندی اور بعض شہروں کی
 جانب سے مقامی طور پر اس روایت کا سلسلہ ختم کرنے پر غور ان کی فتح کی ع
لامت ہے۔ قدیم ثقافتی روایت بل فائٹنگ کسی نہ کسی شکل میں رومن دور ہی سے
 سپین کی تاریخ کا حصہ رہی ہے، تاہم اس کی موجودہ شکل 18ویں صدی میں منظر
ِ عام پر آئی۔ سپین کی بل فائٹنگ یونین کے صدر ہوان دیاگو ویسینتے کہتے ہ
یں: 'یہ ایک ثقافتی روایت ہے۔ یہ ایک ایسی چیز ہے جس کی خاطر میں اپنی زن
دگی کو بار بار خطرے میں ڈالتا ہوں، اس لیے اس روایت کو اس نازک دور میں 
احترام کی ضرورت ہے۔' میڈرڈ سے تعلق رکھنے والے صحافی آندریس دی مگیل کہت
ے ہیں: 'یہ ایک میلہ ہے، قربانی کی رسم ہے۔ یہ ایک تماشا ہے، کاروبار ہے۔
 یہ بےحد پیچیدہ روایت ہے جو تضادات سے پر ہے۔ 'آپ بل فائٹنگ کے مقابلے م
یں ان نایاب لمحوں کا حسن دیکھنے جاتے ہیں جب بل فائٹر فنکار کے رتبے پر 
فائز ہو جاتا ہے۔ لیکن وہ اس تماشے کی خاطر اپنی جان جوکھم میں ڈال دیتا 
ہے۔' کیا بل فائٹنگ رو بہ زوال ہے؟ سرکاری اعداد و شمار کے مطابق 2015 می
ں صرف 9.5 فیصد ہسپانوی باشندوں نے بل فائٹنگ کے مقابلے دیکھے۔ جانوروں ک
ے حقوق کی پرچار سیاسی جماعت پیکما کی سربراہ سلویا بارکیرو کہتی ہیں: 'ہ
میں یقین ہے کہ بل فائٹنگ آخری سانسیں لے رہی ہے، جو پابندی کیٹیلونیا می
ں لگائی گئی تھی، وہ جلد ہی پورے ملک میں نافذ العمل ہو جائے گی۔' جون می
ں ہونے والے عام انتخابات میں پیکما نے دس لاکھ سے زائد ووٹ حاصل کیے، تا
ہم وہ کوئی نشست جیتنے میں ناکام رہی تھی۔ 2007 میں سپین میں انسان اور ب
یل کے درمیان 3651 مقابلے ہوئے تھے، تاہم گذشتہ برس ان کی تعداد کم ہو کر
 1736 رہ گئی۔ بارکیرو کہتی ہیں: 'معاشرے میں بنیادی تبدیلی آ چکی ہے۔ اب
 ہسپانوی اپنے آپ کو بل فائٹنگ سے منسلک نہیں کرتے۔ اس کے برعکس وہ اس عم
ل کو جانوروں کے حقوق کی بڑی پامالی سمجھتے ہیں۔' تاہم اس بات کا کوئی حت
می ثبوت نہیں ہے کہ ہسپانوی شہریوں کی اکثریت بل فائٹنگ پر پابندی کی حام
ی ہے۔ اس موضوع پر 2010 میں ایک سروے کروایا گیا، جس میں 60 فیصد لوگوں ن
ے کہا کہ وہ بل فائٹنگ کو پسند نہیں کرتے، تاہم صرف 42 فیصد نے کہا کہ وہ
 اس پر پابندی لگانا چاہتے ہیں۔ بل فائٹر ہوان دیاگو ویسینتے نہیں سمجھتے
 کہ یہ کھیل ظالمانہ ہے۔ وہ کہتے ہیں کہ بل فائٹنگ میں حصہ لینے والے بیل
 چار برس تک بےفکری کی زندگی گزارتے ہیں۔ 'بہت سے لوگ جو بل فائٹنگ پر پا
بندی لگانا چاہتے ہیں، وہ خود پنجروں میں پرندے رکھتے ہیں اور چھوٹے چھوٹ
ے فلیٹوں میں کتے پالتے ہیں، ان کی دمیں اور ناخن کاٹ دیتے ہیں اور ان کی
 شناخت ختم کر دیتے ہیں۔‘ میڈرڈ میں رہنے والے بل فائٹنگ کے مداح ایک انگ
ریز اینڈریو مور نے کہا کہ 'ہم نہیں چاہتے ہیں کہ جانوروں کو تکلیف ہو۔ ہ
م تلوار کے ایک ہی وار سے ان کا خاتمہ کر دیتے ہیں۔' تاہم وہ بھی تسلیم ک
رتے ہیں کہ جب تلوار سے جانور نہ مرے تو اس کھیل کو مزید ہمدردانہ بنانے 
کے لیے بجلی کے جھٹکے والا آلہ استعمال کیا جانا چاہیے۔ سپین سے باہر کے 
ادارے بھی بل فائٹنگ پر اعتراض اٹھاتے رہتے ہیں۔ ہیومین سوسائٹی انٹرنیشن
ل/یورپ کی جوانا سواب کا خیال ہے: 'بیلوں کو تفریح کی خاطر طیش دلا کر ہل
اک کر دینا وحشیانہ تاریخی روایت ہے جو جدید سپین کا غلط تاثر پیش کرتی ہ
ے۔‘ ادھر سپین کے پڑوسی ملک پرتگال نے اس مسئلے کا ایک حل ڈھونڈ لیا ہے۔ 
وہاں بیل کو ہلاک کرنے پر پابندی لگا دی گئی ہے اور گھوڑے پر سوار بال فا
ئٹر بیل کو جان سے مارنے کی بجائے خنجر پھینک کر صرف زخمی کر دیتا ہے۔ پر
تگال میں بیل بچ جاتا ہے۔ سپین میں خود بل فائٹنگ کی روایت معدومی کے خطر
                                                        ے سے دوچار ہے۔

