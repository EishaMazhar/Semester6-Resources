 
                                               آگ لگ جائے تو کیا کریں؟

  
پاکستان ان ممالک میں سے ایک ہے جہاں کسی بھی عمارت میں لگنے والی آگ کاف
ی جان لیوا ثابت ہوتی ہے، تو ایسے میں فوری طور پر ایسا کیا کِیا جائے کہ
                                          مدد آنے تک جان پچائی جا سکے۔

  
                                         Mon, 05 Dec 2016 14:44:40 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے آگ جیسی ناگہانی آفت دیکھتے ہی دیکھتے چیزو
ں کو صفحۂ ہستی سے مٹانے کی اہلیت رکھتی ہے حتی کہ براہِ راست جھلسائے بغ
یر بھی یہ ایسی حدّت اور گھٹن پیدا کردیتی ہے جس سے کسی بھی جاندار کا زن
دہ رہنا مشکل ہوجاتا ہے۔ پاکستان ان ممالک میں سے ایک ہے جہاں کسی بھی عم
ارت میں لگنے والی آگ کافی جان لیوا ثابت ہوتی ہے۔۔۔ تو ایسے میں فوری طو
ر پر ایسا کیا کِیا جائے کہ مدد آنے تک جان پچائی جا سکے؟ * کراچی: ہوٹل 
میں آتشزدگی سے 11 افراد ہلاک پاکستان میں ہنگامی صورتحال میں سب سے پہلے
 ردِ عمل دینے والے ادارے ریسکیو 1122 میں آگ بجھانے والے عملے کا کہنا ہ
ے کہ آگ کہاں لگی ہے اس عمارت کی نوعیت اور متاثرین کی عمر سب سے اہم کرد
ار ادا کرتی ہے۔ لاہور میں ریسکیو 1122 کی ڈرٹ ٹیم (ڈزاسٹر ایمرجنسی رسپا
نس ٹیم) کے اہلکار احتشام فیروز کا کہنا ہے کہ آگ لگنے کی صورت میں اپنی 
چیزوں اور مال و اسباب کے لیے نہ رکیں۔ ’زیادہ تر لوگ اکثر اپنا فون اور 
کوئی دوسری اہم چیز لینے کے لیے واپس چلے جاتے ہیں اور اس آگ کی لپیٹ میں
 آ جاتے ہیں۔‘ لاہور میں 1122 کے ضلعی ایمرجنسی آفیسر ڈاکٹر احمد رضا کا 
کہنا تھا کہ سب سے پہلے عوامی سطح پر یہ شعور ہونا بہت ضروری ہے کہ کسی ب
ھی نئی جگہ جائیں تو وہاں پر ایمرجنسی کی صورت میں باہر نکلنے کے راستوں 
سے آگہی حاصل کریں۔ ’بالخصوص بچوں کے ہمراہ لوگوں کو ہنگامی صورتحال میں 
نکلنے میں مشکل ہوتی ہے۔‘ ان کے بقول ’کمرشل مقامات پر عمارتوں کی انتظام
یہ کو چاہیے کہ وہ آگ سے متعلق تنیہہ کرنے والے آلات کی گاہے بگاہے جانچ 
کرتے رہیں کیونکہ پانچ چھ ماہ کا عرصہ گزر جانے کے بعد ان آلات پر دھول ج
م جاتی ہیں اور ان میں کاربن آلودگئی اور تپش کی نشاندہی کرنے والے سنسنر
ز ضرورت کے وقت کام نہیں کرتے۔‘ ڈاکٹر احمد رضا کا کہنا تھا کہ کسی بھی ا
یسی صورتحال میں جب آگ لگنے کی صورت میں آپ کسی عمارت کی اوپری منزلوں می
ں محصور ہوجائیں تو سب سے پہلے اپنے حواس قابو میں رکھیں۔ ’اکثر لوگ بدحو
اس ہو کر یا نیچے کھڑے لوگوں کے کہنے پر نیچے چھلانگ لگا دیتے ہیں جس سے 
زیادہ نقصان ہو جاتا ہے۔‘ ان کا کہنا تھا کہ اگر نیچے جانے کے راستے مسدو
د ہو جائیں تو کوشش کریں کہ عمارت کی چھت کی طرف چلے جائیں۔ ’کھلی جگہ پر
 جانے سے صاف ہوا میں سانس لینا آسان ہوتا ہے اور عمارت کے آکسیجن کی کمی
 اور دھوئیں سے متاثر ہونے کا امکان کم ہو جاتا ہے۔ اگر کمرے میں محصور ہ
و گئے ہیں تو کھڑکی کھول دیں اور اس کے قریب رہیں تاکہ سانس لینا آسان ہو
۔‘ آٹھ سال سے فائر فائٹر کے طور پر کام کرنے والے ابصار احمد کا کہنا تھ
ا کہ معمولی آگ سے گھبرا کر لوگ بھاگ جاتے ہیں اور آگ پھیل جاتی ہے ایسے 
میں کچھ چھوٹے چھوٹے عمل نقصان میں کمی کر سکتے ہیں۔ ’سب سے پہلے تو لوگ 
بجلی کی فراہمی کو معطل کریں کیونکہ بجلی کی تاریں جل کر مزید شارٹ سرکٹ 
اور کرنٹ لگنے کے واقعات کا سبب بنتی ہیں۔ اکثر ریسکیو اہلکار بھی اس کا 
شکار ہو جاتے ہیں۔ چونکہ ایمرجنسی ایگزٹ کے سائن بورڈ اندھیرے میں چکمنے 
والے مواد سے بنتے ہیں اس لیے اندھیرے کی پرواہ کیے بغیر اسے منقطع کرنا 
چاہیے۔ ‘ ابصار احمد کا کہنا تھا کہ آگ لگنے کی صورت میں لفٹس کا استمعال
 قطعی نہ کریں بلکہ سیڑھیوں کا استمعال کریں۔‘ ڈاکٹر احمد رضا کا کہنا تھ
ا کہ اگر عمارت میں درجۂ حرارت بڑھ رہا ہے تو خود کو گیلا کر لینے اور پا
نی پیتے رہنے سے جسم میں پانی کی کمی ہونے کے عمل کو سست کیا جا سکتا ہے 
جو مدد آنے تک مدد گار ثابت ہوتا ہے۔ لاہور میں 1122 کے ضلعی ایمرجنسی آف
یسر ڈاکٹر احمد رضا کا کہنا تھا کہ آگ اس وقت زیادہ جان لیوا ہوتی ہے جب 
لوگ سو رہے ہوں کیونکہ آگ نہ بھی پہنچے تو دھوئیں سے اکثر لوگ سوتے سوتے 
ہی موت کے منہ چلے جاتے ہیں۔ ان کا کہنا تھا ’کمرے میں دھواں بھر جانے کی
 صورت میں اس میں شامل زہریلی گیس کاربن مونو آکسائیڈ دماغ کے عمل کو سست
 کر دیتی ہے۔ اس کی وجہ سے انسان سوتے سوتے نیم بے ہوشی اور پھر موت کا ش
کار ہو جاتا ہے۔ ایسے میں انسان کو کسی بھی قسم کا ردِ عمل دینے کا موقع 
ہی نہیں ملتا۔ ‘ ڈاکٹر احمد رضا کے بقول ’گیلے کپڑے یا تولیے سے ایک تو ن
می ملتی رہتی ہے اور دوسرا یہ کپڑا فِلٹر کا کام کرتا ہے اور دھوئیں اور 
کاربن کے ذرات کو سانس کے ساتھ جسم کے اندر نہیں جانے دیتا۔ ‘ ڈاکٹر احمد
 رضا کا کہنا تھا ’دھواں اور گرم گیسیں چونکہ ہوا میں بلند سطح پر رہتی ہ
یں تو کوشش یہ کرنی چاہیے کہ زمین پر بیٹھے رہیں۔ اور اگر ایک جگہ سے دوس
رے جگہ جانا ہے تو بھی یا بیٹھ کر یا رینگ کر جائیں۔ اس طرح زمین کے قریب
 نسبتاً صاف ہوا میں رہنا ممکن ہو سکتا ہے۔ ‘ پاکستان میں سکیورٹی کے پیش
ِ نظر اکثر عمارتوں کی کھڑکیوں پر لوہے کہ حفاظتی جنگلے امدادی کارروائیو
ں میں رکاوٹ کا باعث بن جاتے ہیں۔ جنہیں کاٹنے میں وقت لگ جاتا ہے۔ ڈاکٹر
 احمد رضا کے بقول اگرچہ ایسا کمرشل عمارتوں میں نہیں ہونا چاہیے لیکن سل
امتی کے پیشِ نظر ان کے لگائے جانے کو روکا بھی ںہیں جا سکتا۔ ان کا کہنا
 تھا کہ اب ریسکیو 1122 کے پاس ایسے آلات موجود ہیں کہ ان جنگلوں کو کاٹ 
کر لوگوں کی مدد کی جاسکتی ہے۔ انھوں نے مزید بتایا کہ اب کم از کم لاہور
 میں ان کے محکمے کے پاس 70 اور 104 میٹر بلند سیڑھیاں موجود ہیں جن کی م
دد سے 25 سے 30 منزل عمارت میں پھنسے لوگوں کو باآسانی نکالا جا سکتا ہے۔

