 
                                  مثانے کے کینسر کے بارے میں آگاہی مہم

  
پاکستان کے دارالحکومت اسلام آباد میں ملک بھر سے سینکڑوں موٹر سائیکل سو
اروں نے اتوار کو مثانے کے کینسر کے علاج کی تحقیق کے لیے فنڈز جمع کرنے 
    اور اس بیماری کے حوالے سے آگاہی پھیلانے کے لیے ریلی کا انعقاد کیا۔

  
                                         Sun, 25 Sep 2016 15:34:03 GMT

  
پاکستان کے دارالحکومت اسلام آباد میں ملک بھر سے سینکڑوں موٹر سائیکل سو
اروں نے اتوار کو مثانے کے کینسر کے علاج کی تحقیق کے لیے فنڈز جمع کرنے 
اور اس بیماری کے حوالے سے آگاہی پھیلانے کے لیے ریلی کا انعقاد کیا۔ اتو
ار کو اس مرض کے بارے میں آگاہی پھیلانے کے لیے پاکستان سمیت دنیا بھر می
ں ان ریلیوں کا انعقاد کیا گیا جسے ’ڈسٹنگوئشڈ جینٹلمینز رائڈ‘ (Distingu
ished Gentlemen Ride) کا نام دیا گیا ہے۔ پاکستان بھر سے اِن ریلیوں میں
 کل 334 موٹر سائیکل سواروں نے حصہ لیا اور11789 ڈالرز جمع کیے۔ جمع کی ج
انے والی یہ رقم کینیڈا میں قائم مثانے کے کینسر کی تحقیق کے منصوبے کے ل
یے عطیہ کی جائے گی۔ یہ تحقیق ڈاکٹر کرسٹوفر اونگ کی سربراہی میں کی جا ر
ہی ہے۔ خیال رہے کہ مثانے کا کینسر مردوں میں جلد کے کینسر کے بعد سب سے 
زیادہ ہونے والا مرض ہے۔ چند مغربی ممالک میں اِس مرض کے باعث ہلاک ہونے 
والے مردوں کی تعداد اُن عورتوں سے زیادہ ہے جو چھاتی کے سرطان کا شکار ہ
وکر جان کی بازی ہار جاتی ہیں۔ گذشتہ سال 79 ممالک کے چار سو دس شہروں می
ں 37 ہزار شرکا نے مثانے کے کینسر کے علاج کے سلسلے میں کی جانے والی تحق
یق کے لیے کُل 23 لاکھ ڈالر جمع کیے تھے۔ رواں سال کا ہدف 50 لاکھ ڈالرز 
ہے لیکن اب تک صرف 31 لاکھ 83 ہزار نو سو 70 ڈالرز جمع ہوئے ہیں۔ تاہم یہ
 ہدف اکتوبر کے آخر تک پورا کیا جاسکتا ہے۔ عطیہ کرنے کے خواہشمند افراد 
متعلقہ ویب سائٹ پر جاکر اپنے عطیات دے سکتے ہیں۔ اسلام آباد میں اتوار ک
و ہونے والی ریلی کی خاص بات اِس میں مردوں کے ساتھ ساتھ چند خواتین کی ش
رکت بھی تھی۔ ان خواتین میں شامل بیا خود موٹر سائیکل چلا رہی تھیں اور ا
ن کے ساتھ عنبر بھی موجود تھیں۔ یہ دونوں خواتین آگاہی پھیلانے کے اِس مق
صد کو آگے بڑھانے میں اپنا کردار ادا کرنا چاہتی ہیں اور اِس کے ساتھ سات
ھ یہ بھی باور کرانا چاہتی ہیں کہ خواتین ہر شعبے میں مردوں کے شانہ بشان
               ہ ہیں، چاہے وہ ’ڈسٹنگوشڈ جینٹلمینز رائڈ‘ ہی کیوں نہ ہو۔

