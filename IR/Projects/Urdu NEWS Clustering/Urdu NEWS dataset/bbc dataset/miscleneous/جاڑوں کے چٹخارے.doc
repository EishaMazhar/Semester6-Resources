 
                                                       جاڑوں کے چٹخارے

  
موسم سرما کے آتے ہی بھوک کی شدت بڑھ جاتی ہے، ہاضمہ قوی تر ہو جاتا ہے ا
                            ور زبان لذیذ مرغن غذاؤں کی متلاشی رہتی ہے۔

  
                                         Mon, 26 Dec 2016 09:29:28 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے سردیوں کا موسم شروع ہوتے ہی ماحول کا رنگ 
بدل جاتا ہے۔ سورج کی تپش اور گرم ہوا کے تھپیڑے فضا سے ایسے غائب ہو جات
ے ہیں گویا ان کا وجود ہی نہیں تھا۔ کن منی دھوپ اور گلابی جاڑوں کی شام 
کا فسوں نرالا ہوتا ہے۔ میٹھی میٹھی دھوپ میں سوندھی ریت میں بھنی منگ پھ
لی کا مزا لینا جاڑوں کا بہترین مشغلہ ہے۔ انڈیا میں سردیوں کے دن خوشگوا
ر اور راتیں یخ بستہ ہوتی ہیں۔ موسم سرما کے آتے ہی بھوک کی شدت بڑھ جاتی
 ہے، ہاضمہ قوی تر ہو جاتا ہے اور زبان لذیذ مرغن غذاؤں کی متلاشی رہتی ہ
ے۔ موسم سرما میں ہمارے جسم کو اضافی توانائی کی ضرورت ہوتی ہے اس لیے دل
 چاہتا ہے کہ ایسے کھانے کھائے جائيں جو غذائیت سے بھرپور ہوں اور جسم کو
 گرمی پہنچانے کے ساتھ لذت و ذائقے میں بھی اپنی مثال آپ ہوں۔ سرد ہوا کا
 جھونکا کیا آیا بازار میں خشک میووں کا ڈھیر لگ گیا۔ گڑ کی ڈلیوں کی سوغ
ات اور چاٹ کے پتوں کی بہار، پانی کے بتاشے، دلی کے چٹ پٹے آلو یا بڑی او
ر سیو پوری کے لیے ہرایک چاٹ کی دکان پر دوڑا چلا جاتا ہے۔ ریوڑی والا آو
ازوں پر آوازیں لگاتا ہے 'گڑ کی ریوڑی، تل کی پٹی، گلاب میں بسی گجک، سرد
یوں کا تحفہ جلد آؤ لے جاؤ'۔ کونے میں بیٹھا چھوٹا سا لڑکا مونگ پھلی کا 
ڈھیر لگائے گاہکوں کو للچاتا ہے اور چائے کی دکان پر گاہک ٹوٹا پڑتا ہے۔ 
ابلے انڈے والا الگ شور مچاتا ہے۔ الغرض سردیوں میں بازار کی رونق دوبالا
 ہوجاتی ہے۔ کباب کی دکان پر بھیڑ لگی رہتی ہے اور نانبائي ہاتھ کی روٹیا
ں سینکتے سینکتے تھک جاتا ہے۔ گھروں میں باورچی خانے سے روایتی پکوانوں ک
ی اٹھنے والی اشتہا انگیز خوشبو، بہترین سبزیوں اور پھلوں کی آمد موسم سر
ما کے رنگوں میں مزید اضافہ کرتی ہے۔ سردیوں کاموسم مرغن اور مقوی کھانوں
 کا موسم ہے۔ ہندوستان کے شمالی حصے میں جاڑوں کے مخصوص کھانے بڑے چاؤ سے
 تیار کیے جاتے ہیں۔ ہر منطقے کی اپنی بہار ہے۔ اگر پنجاب کے سرسوں کے سا
گ اور مکی کی روٹی، موسمی ترکاریوں کے پراٹھے کا شہرہ ہے تو دلی اور لکھن
ؤ میں نہاری اور کلچے کی بہار، پائے کا شوربا اور تندور کی روٹی۔ گاہک پی
الے پر پیالہ چڑھائے جاتا ہے پھر بھی سیر نہیں ہوتا۔ کشمیر میں سردیوں کے
 موسم کا خاص اہتمام ہوتا ہے۔ سردیاں آئیں اور شب دیگ کی ہانڈی چڑھی جو ل
کھنؤ کی شب دیگ سے مختلف ہوتی ہے کیونکہ اس میں بطخ کا استعمال ہوتا ہے۔ 
کشمیری سردیوں کی آمد سے قبل گرمیوں کے موسم کی سبزیاں دھوپ میں خشک کر ل
یتے ہیں اور پھر سردیوں میں ان کا استعمال کرتے ہوئے نت نئے پکوان تیار ک
رتے ہیں۔ ہریسہ بھی وادیِ کشمیر کا روایتی پکوان ہے جو صرف اور صرف سردیو
ں میں بنایا جاتا ہے۔ کہتے ہیں کہ ایک افغان گورنر اس کا اتنا شوقین تھا 
کہ اسے کھاتے کھاتے ہی اپنی جان دے دی۔ بالی وڈ اداکار رنبیر کپور ہر سال
 کشمیر سے ہریسہ منگوا کر اپنا شوق پورا کرتے ہیں۔ یہ گوشت چاول، سونف او
ر دیگر مسالوں سے تیار کیا جاتا ہے اور اپنی مثال آپ ہوتا ہے۔ مکئی، باجر
ے اور جوار کی روٹیوں کے ساتھ مزیدار تیکھے بھرتے، کچی ہلدی کی سبزی، لال
 ماس، گڑ باجرے کا راب، گوند کے لڈو، ہرے بھرے مونگ کے تازہ دانے ریگستان
ی راجستھان کے اہم پکوان ہیں جو بےحد پسند کیے جاتے ہیں۔ یہ کیسے ممکن ہے
 کہ سردیوں میں حلوہ جات کا ذکر نہ کیا جائے۔ گھر گھر گاجر کے حلوے کا ان
تظار رہتا ہے۔ حلوائیوں کی کڑھائی میں گرم الائچی اور زعفران سے مہکتے دو
دھ اور تھال میں سجے انواع و اقسام کے گھی سے تربتر حلوے گاہکوں کے منتظر
 رہتے ہیں۔ دلچسپ بات یہ ہے کہ اتنے سارے مرغن کھانوں کے باوجود ہمارے وز
ن میں اضافہ نہیں ہوتا۔ لیکن کیوں؟ اس کا سبب یہ ہے کہ ان غذاؤں سے حاصل 
کیلوریز کو ہمارا جسم سردی سے محفوظ رکھنے میں استعمال کرتا ہے۔ یہ لذیذ 
اور مقوی کھانے ہمیں سردیوں کے اثرات سے تحفظ فراہم کرتے ہیں۔ تو پھر آپ 
بھی ان چٹخارے کھانوں کے ساتھ سردی کے موسم کا لطف اٹھائيے۔ ٭ (سلمیٰ حسی
ن کھانا پکانے کی شوقین، ماہر طباخ اورکھانوں کی تاریخ نویس ہیں۔ ان کی ف
ارسی زباندانی نے عہد وسطی کے مغل کھانوں کی تاریخ کے اسرار و رموز ان پر
 کھولے۔ انھوں نے کئی کتابیں بھی لکھی ہیں اور بڑے ہوٹلوں کے ساتھ فوڈ کن
سلٹنٹ کے طور پر بھی کام کرتی ہیں۔ سلمیٰ حسین ہمارے لیے مضامین کی ایک س
                                                    یریز لکھ رہی ہیں۔)

