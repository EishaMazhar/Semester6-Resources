 
                                     محبت کی شادی کی سزا، زہر کا پیالہ

  
جب تک غیرت کے نام پر قتل روایات کی آڑ میں جاری رہے گا غلام رسول لاڑک ج
          یسے باپ اپنے بڑھاپے کے سہاروں کی قبروں پر نوحہ کناں رہیں گے۔

  
                                         Tue, 06 Dec 2016 02:07:54 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے طاہرہ شاہ اپنے سسرال کے کچن میں برتن دھو 
رہی ہیں، جیٹھانی کے ساتھ اچھی دوستی ہے اور دونوں کی گپ شپ چل رہی ہے۔ ن
ئے گھر میں انھیں سسرال کا پیار اور بہو کی عزت تو ملتی ہے لیکن ان کی از
دواجی زندگی ادھوری ہے کیونکہ ان کے شوہر کامران لاڑک اب اس دنیا میں نہی
ں۔ نوبیاہتا جوڑے کو مرضی کی شادی کرنے پر 'کارو کاری' قرار دیا گیا تھا 
اور پھر دونوں کو بندوق کے زور پر زہر پلا دیا گیا۔ ' کامران میرے سامنے 
گر کر تڑپنے لگا۔ مجھے معلوم ہو گیا کہ بس اب وہ ختم ہے اور اس کے ساتھ م
یں بھی ختم۔' طاہرہ اب کبھی گھر نہیں جا سکتیں کیونکہ وہ ' کاری' ہو چکی 
ہیں اور ان کی جان کو خطرہ ہے۔ 'کاش ہم دونوں ہی بچ جاتے تو شاید میں انھ
یں معاف کر دیتی لیکن میں کیسے بھولوں کہ کامران کو صرف اس لیے مار دیا گ
یا کیونکہ وہ اس گھر کی بیٹی سے پیار کرتا تھا۔ کیا قصور تھا اس کا؟' کام
ران کے والدین اب بھی خیرپور کے اسی گاؤں میں رہتے ہیں جہاں ان کے بیٹے ک
ا قتل ہوا۔ اسے قتل کرنے والے ان کے پڑوسی ہیں اور علاقے کے بااثر وڈیرے 
ہیں۔ اب کامران کے والد پر شدید دباؤ ہے کہ وہ ملزموں کے خلاف مقدمہ واپس
 لے لیں۔ کامران کی والدہ سسکیوں کے علاوہ کچھ بتا نہیں پاتیں۔ ان کی 16 
سالہ بیٹی عائشہ سہمی سہمی نظروں سے کھڑکی سے باہر اس عالی شان گھر کی طر
ف بار بار دیکھ رہی ہے جہاں سے اس کے بھائی کبھی واپس نہ آ پائے۔ کامران 
کے والد غلام رسول لاڑک کے بال سفید اور آنکھیں غم اور غصے سے لال ہیں۔ ب
ات کرتے ہوئے وہ اپنے جبڑے بھینچتے رہے جیسے جذبات پر قابو پانے کی کوشش 
کر رہے ہوں۔ 'ہم بھی بچوں کے ساتھ گئے تھے تاکہ کچھ صلح صفائی کروا سکیں 
، لیکن ان ظالموں نے ہماری ایک نہ سنی ، میرا بیٹا اور بہو میرے سامنے ہی
 تڑپتے رہے اور میں ان کی بندوقوں کے آگے بے بس تھا۔' 'انھوں نے کہا ہم ت
مہارے گھر پر بلڈوزر پھروا دیں گے۔ تمہاری عورتیں اٹھا کر لے جائیں گے۔ ا
ب بھی بڑے بڑے لوگ ہمارے پاس آ رہے ہیں، کہہ رہے ہیں معاف کر دو۔ وہ طاقت
ور ہیں لیکن ہمیں اللہ پر بھروسہ ہے ، اور تو ہمارے پاس کچھ نہیں۔' پولیس
 کو مخبری ہونے پر اہلکاروں نے موقعے پر ہی چھاپہ مار کر طاہرہ کے والد ا
ور چچاؤں کو گرفتار کر لیا تھا تاہم اب تک اس کیس میں کوئی خاص پیش رفت ن
ہیں ہوئی۔ سندھ میں نام نہاد غیرت کے نام پر قتل کے واقعات کی تعداد بڑھ 
رہی ہے اور بظاہر تو یہ خاندان کی عزت کی بحالی کے لیے کیے جاتے ہیں لیکن
 ماہرین کے مطابق کاروکاری کی آڑ میں قبائلی اور جائیداد کے تنازعات بھی 
حل کیے جاتے ہیں۔ پولیس اس بات کو تسلیم کرتی ہے کہ ایک ایسے علاقے میں ج
ہاں قبائلی اور جاگیردارانہ نظام کا راج ہو وہاں سیاسی دباؤ انصاف کے عمل
 میں رکاوٹ بنتا ہے۔ خیرپور کے ڈی پی او اظفر مہیسر نے بتایا 'دباؤ کا عن
صر ہمیشہ رہتا ہے، جہاں پر بھی اہلکار کچھ حد تک سیاسی طور پر کمزور ہوں۔
 ہمیں پروسیکیوشن کے نظام کو مزید مستحکم کرنے کی ضرورت ہے۔' انھوں نے کہ
ا کہ 'گو کہ نام نہاد غیرت کے نام پر قتل کے خلاف قانون سازی تو ہو چکی ہ
ے لیکن زمینی حقائق اور تفتیشی فریم ورک پر بھی کام کی ضرورت ہے تاکہ ان 
قوانین پر بھرپور طریقے سے عمل درآمد بھی ہو سکے۔' خیرپور میں کامران لاڑ
ک کے قتل کی جگہ سے کچھ قدم دور ان کی آخری آرام گاہ بھی ہے ـ ان کے بوڑھ
ے والد جو ہمیں ہمت سے انٹرویو دیتے رہے یہاں پہنچ کر زاروقطار رونے لگے۔
 کاروکاری کی جڑیں قبائلی رسم و روایات میں بڑی گہری ہیں اور جب تک قتل ر
وایات کی آڑ میں جاری رہے گا غلام رسول لاڑک جیسے کئی باپ اپنے بڑھاپے کے
                          سہاروں کی قبروں پر یوں ہی نوحہ کناں رہیں گے۔

