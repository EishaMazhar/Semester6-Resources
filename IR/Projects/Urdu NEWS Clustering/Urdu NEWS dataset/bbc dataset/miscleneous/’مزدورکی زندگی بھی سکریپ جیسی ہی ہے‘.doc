 
                                  ’مزدورکی زندگی بھی سکریپ جیسی ہی ہے‘

  
یہ مزدور کٹنگ کے مختلف مراحل کے علاوہ سامان برداری کا کام کریں گے اگر 
دیکھا جائے تو اس کام میں خطرہ ہی خطرہ نظر آتا ہے لیکن حفاظتی تدابیر کہ
                                                     یں نظر نہیں آتیں۔

  
                                         Fri, 04 Nov 2016 15:28:41 GMT

  
گڈانی کے ساحل پر سمندر کو چیرتا ہوا ایک بحری جہاز سیٹی دے کر اپنی آمد 
کا اعلان کرتا ہے اور کنارے پر مزدور الرٹ ہو جاتے ہیں۔ تھوڑی ہی دیر میں
 یہ جہاز کنارے پر لگ جاتا ہے۔ اب یہ مسافر جہاز ہے، مال بردار یا کسی بح
ری بیڑے کا حصہ، اس بات کا علم مالک کو ہے یا پھر شاید کاغذات میں درج ہو
گا، لیکن اس سے مزدوروں کا کوئی سرو کار نہیں۔ جہاز سے کئی من وزنی لنگر 
نیچے گرایا جاتا ہے اور ایک ویلڈر شعلہ جلاتا ہے اور اس اینکر کو زنجیر س
ے کاٹ کر الگ کر دیتا ہے اور بعد میں اسی زنجیر کے بھی ٹکڑے ٹکڑے کر دیئے
 جاتے ہیں اور لفٹر ان کو اٹھاکر لے جاتا ہے۔ اسی دوران دو مزدور دفتر سے
 مٹھائی کے ڈبوں سمیت آتے ہیں اور مٹھائی تقسیم کرتے ہیں۔ تقریباً ساڑھے 
8 ہزار ٹن وزنی جہاز کی آمد پر یہ مزدور خوش ہیں کیونکہ اب انھیں مہینے ت
ک آٹھ سو سے 15 سو روپے تک یومیہ دہاڑی ملے گی۔ یہ مزدور کٹنگ کے مختلف م
راحل کے علاوہ سامان برداری کا کام کریں گے اگر دیکھا جائے تو اس کام میں
 خطرہ ہی خطرہ نظر آتا ہے لیکن حفاظتی تدابیر کہیں نظر نہیں آتیں۔ ان مزد
وروں کی اکثریت کے پاس ہیلمٹس، بوٹس اور دستانے موجود نہیں، کیونکہ کمپنی
 یہ دیتی نہیں اور جیب سے وہ یہ لیتے نہیں۔ محمد حکیم 20 سالوں سے یہاں ب
طور ویلڈر کام کر رہے ہیں، بقول ان کے اس کام میں خطرہ ضرور ہے اور یقینا
ً ڈر بھی لگتا ہے لیکن کیا کریں کیونکہ مجبوری ہے انھیں دوسرا کوئی کام ب
ھی نہیں آتا۔ ان کا کہنا ہے کہ ’کوئی حفاظتی سامان نہیں دیتے ہاں اگر چوٹ
 لگے اور کوئی معذور ہوجائے تو اس کو 50 سے 60 ہزار مل جاتے ہیں۔‘ اس جہا
ز سے صرف چند قدم دور واقع بحری ٹینکر سے دھواں بلند ہو رہا تھا یہاں پر 
بھی چار روز قبل خوشی کے مناظر تھے، لیکن غفلت اور لاپرواہی کا نتیجہ ایک
 تباہی کی صورت میں نکلا۔ نیلے پانی کے اس ساحل کے 15 کلومیٹر کی اراضی م
یں کوئی 142 یارڈز ہیں جہاں ناکارہ بحری جہازوں کو کاٹا جاتا ہے اور شپ ب
ریکنگ اونرز ایسوسی ایشن کے 22 ارکان ہیں۔ یہاں مزدوروں کا واسطہ سیٹھ سے
 نہیں بلکے ٹھیکیدار سے پڑتا ہے جس کو جمعدار پکارا جاتا ہے۔ تمام کام کی
 نگرانی اس کے پاس ہوتی ہے۔ علی محمد نامی ایک مزدور نے بتایا کہ اس کام 
میں گیس اونچائی سے گرنے، آگ سے جھلسنے اور کوئی چیز اوپر گر جانے کا ہر 
وقت خطرہ رہتا ہے۔ ان کے مطابق: ’ہماری حفاظت اللہ کرتا ہے، کمپنی والے ک
چھ نہیں لے کر دیتے صرف ویلڈر کو دستانے اور چشمہ دیا جاتا ہے۔‘ ایک سینی
ئر مزدور کا کہنا تھا کہ حادثات کی ایک وجہ جلد بازی بھی ہے کیونکہ جو جہ
از پہلے چھ ماہ یا سال میں کٹتا تھا اب وہ ایک ماہ میں کاٹ دیا جاتا ہے ا
س کی وجہ یہ ہے کہ سیٹھ سکریپ کا پہلے سودہ کر لیتے ہیں اور اس بے ہنگم ب
ے ترتیب کام کی وجہ سے حادثات ہوتے ہیں۔ کام کے دوران اگر ٹانگ یا ہاتھ ٹ
وٹ جائے یا کوئی سنگین چوٹ لگے تو پھر ڈاکٹر کے پاس لے جایا جاتا ہے ورنہ
 وہاں ہی پٹی باندھ دی جاتی ہے۔ گڈانی تحصیل کی ڈیڑہ لاکھ آبادی کے لیے ی
ہاں ایک دیہی صحت مرکز ہے جہاں دو ڈاکٹروں سمیت 18 افراد تعینات ہیں لیکن
 مقامی لوگوں کا کہنا ہے کہ دوا اور سٹاف دونوں ہی موجود نہیں ہوتے۔ اس ص
ورتحال میں گڈانی شپنگ بریکنگ صنعت میں حادثے کا شکار ہونے والوں کو کراچ
ی منتقل کیا جاتا ہے۔ حادثات میں ہلاک ہونے والے مزدوروں کے لواحقین سے م
عاملات طے کردیے جاتے ہیں، اس لیے مقدمات درج نہیں ہوتے۔ رواں سال ایک وق
ت ایسا بھی آیا کہ دو ماہ کے اندر آٹھ ایف آئی آر درج ہوئیں لیکن اس کے ب
عد افسر کا تبادلہ ہو گیا۔ شپ بریکنگ کے صنعتکاروں کی جانب سے کلینک یا ف
ائر برگیڈ کا کوئی انتظام موجود نہیں۔ صرف ٹاؤن کمیٹی گڈانی کی ایک فائر 
برگیڈ گاڑی موجود ہے جس میں چار ہزار لیٹر پانی آتا ہے اور 20 سے 25 لیٹر
 فورم کی گنجائش موجود ہے۔ اس پر خطر علاقے کی یہ واحد گاڑی ہے پانی کا ٹ
ینک حب سے فل کراتی ہے جہاں پہنچے میں اسے کم از کم 40 منٹ لگتے ہیں۔ جلت
ے ہوئے ٹینکر کے قریب موجود اس فائر برگیڈ گاڑی کا عملہ روایتی بلوچی قمی
ض شلور میں ملبوس تھا اور اس کے پاس وردی، ہیلمٹ، ماسک یا لانگ بوٹس سمیت
 ایسی کوئی سہولت موجود نہیں تھی جو عام طور پر فائر فائٹرز کے لیے لازمی
 سمجھی جاتی ہے۔ گاڑی کے ساتھ صرف ڈیڑھ سو فٹ پائپ موجود ہے جو جہاز تک پ
ہنچانا ہی ممکن نہیں۔ ملک کی دیگر صنعتوں کے برعکس یہاں پینے کے میٹھے پا
نی کی کوئی لائین نہیں۔ احتجاج میں شریک ایک مزدور کا کہنا تھا کہ سرمائے
 دار تو بوتل کا پانی پیتے ہیں اور ان جیسے غریب کنویں کا کھارا پانی پی 
رہے ہیں۔ وفاقی وزیر حاصل بزنجو نے جب یہ سوال شپ بریکنگ ایسوسی ایشن کے 
صدر دیوان رضوان سے کیا تو انھوں نے کہا کہ یہ حکومت کی ذمہ داری ہے کہ پ
انی مہیا کرے۔ گڈانی کے مزدوروں کی صبح و شام سکریپ کے ارد گرد گزرتی ہے۔
 صحت، ملازمت، سماجی تحفظ اور حفاظت کے بغیر مزدوروں کی زندگی بھی اسی سک
ریپ جیسی ہی ہے۔ وزیر اعظم نواز شریف نے واقعے کی تحقیقات کے لیے ایک اعل
یٰ سطح کی کمیٹی تشکیل دی ہے، جس کی سربراہی وفاقی وزیر حاصل بزنجو کر رہ
ے ہیں۔ کمیٹی کے کسی نتیجے پر پہنچنے سے قبل تین افسران کو معطل اور شپ ب
ریکنگ صنعت کے صدر دیوان رضوان کو گرفتار کیا جاچکا ہے۔ شپ بریکنگ مزدور 
یونین کے رہنما محمود احمدانی کا کہنا ہے کہ اس صورتحال کے ذمہ دار شپ بر
یکر اور کانٹریکٹر، ان سب کو گرفتار کیا جائے اس کے علاوہ محکمہ لیبر، ہی
لتھ اینڈ سیفٹی اور محکمہ ماحولیات بھی اتنے ہی ذمہ دار ہیں ان کے خلاف ب
                                                 ھی کارروائی ضروری ہے۔

