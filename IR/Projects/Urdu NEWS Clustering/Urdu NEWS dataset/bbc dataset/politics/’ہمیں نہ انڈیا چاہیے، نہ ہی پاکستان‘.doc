 
                                  ’ہمیں نہ انڈیا چاہیے، نہ ہی پاکستان‘

  
انڈیا کے زیرِ اہتمام کشمیر میں حزب المجاہدین کے کمانڈر برہان وانی کی ہ
                                  لاکت کے بعد سے شورش کاسلسلہ جاری ہے۔

  
                                         Thu, 29 Sep 2016 15:13:32 GMT

  
ڈل لیک کے دلفریب لیکن خاموش پانیوں کے ایک چھوٹے سے گوشے میں سورج کی پہ
لی کرنوں کےساتھ ہی زندگی جاگ جاتی ہے۔ باقی کشمیر میں کبھی کرفیو تو کبھ
ی ہڑتال کی وجہ سے بھلے ہی ویرانی ہو لیکن یہاں نہیں۔ یہاں ہر صبح کی طرح
 بوٹ مارکٹ لگ رہی ہے، کشتیاں تازہ سبزیوں سے لدی ہوئی ہیں، جو کسان خود 
اپنے کھیتوں سے لائے ہیں۔ ایک ڈیڑھ گھنٹے کی سودے بازی کے بعد خرید و فرو
خت کا سلسلہ تو نمٹ جاتا ہے لیکن ایک بحث ہے جو ختم ہونے کانام نہیں لیتی
۔ تقریباً تین مہینے سے جاری بحران کیسے ختم ہوگا اور کشمیر کا انجام کیا
 ہوگا؟ سبزی بیچنے والوں میں جاوید بھی شامل ہیں جن کی عمر تقریباً 25 سا
ل ہے۔ وہ کہتے ہیں کہ ہر شعبے سے تعلق رکھنے والوں کو بھاری نقصان اٹھانا
 پڑا ہے لیکن یہ مسئلہ اب حل ہونا چاہیے اور 'حکومت کو یہ پوچھنا چاہیے ک
ہ لوگ آزادی کیوں چاہتے ہیں ، ان کے مسائل کیا ہیں، ہمارے اوپر ظلم ہوتا 
ہے، ہمیں دہشت گرد کہا جاتا ہے، کبھی گرفتار کر لیا جاتا ہے۔' غلام محمد 
کی عمر تقریباً 60 سال ہے۔ ان کی کشتی بھی اچھے دن دیکھ چکی ہے اور زندگی
 بھی۔ آج کے لیے ان کی سبزیاں بک چکی ہیں۔ وہ کہتے ہیں '30 سال سے ہماری 
زندگی میں کوئی تبدیلی نہیں آئی ہے۔ ہمارے ساتھ ہمشیہ دھوکہ ہوا ہے، وزیر
ِ اعلیٰ محبوبہ مفتی نے طرح طرح کے خواب دکھائے تھے، پھر بی جے پی کے سات
ھ حکومت بنا لی، انھوں نے بھی باقی سیاست دانوں کی طرح دھوکہ دیا، یہ لوگ
 صرف اپنا مفاد دیکھتے ہیں۔' انڈیا کے زیرِ اہتمام کشمیر میں حزب المجاہد
ین کے کمانڈر برہان وانی کی ہلاکت کے بعد سے شورش کاسلسلہ جاری ہے، تشدد 
کا زور کچھ کم ہوا ہے اور کرفیو ہٹا لیا گیا ہے لیکن علیحدگی پسند حریت ک
انفرنس کی اپیل پر ہڑتالوں کا سلسلہ جاری ہے۔ سڑکیں ویران ہیں اور دکانیں
 بند۔ غلام محمد کے ساتھی مہی الدین اپنے بیٹے کے ساتھ منڈی میں آئے ہیں۔
' میں بچہ تھا تب سے کشمیر کے بارے سن رہا ہوں، میرا بیٹا اب جوان ہوگیا 
ہے، ہمیں نہ انڈیا چاہیے اور نہ ہی پاکستان، ہمیں فٹبال کی طرح استعمال ک
یا جا رہا ہے لیکن اب اس مسئلے کا مستقل حل نکلنا چاہیے، دونوں ملک ایک د
وسرے کو اڑانے کی دھمکی دیتے ہیں لیکن یہ دونوں اڑ جائیں گے اور ہم تو پہ
لے ہی سے اڑ چکے ہیں۔' وہ کہتے ہیں کہ وقفے وقفے سے شورش بھڑکتی ہے۔' اس 
مرتبہ حالات ٹھنڈے ہو بھی گئے تو پھر بھڑکیں گے، یہاں ہڑتال کے کیلنڈر کے
 حساب سے دکانیں کھلتی اور بند ہوتی ہیں، حکومت کو حریت سے بات کرنی چاہی
ے کیونکہ مسئلہ بات چیت سے ہی حل ہوگا، جنگ سے نہیں۔' جاوید بھی اس بات س
ے اتفاق کرتے ہیں۔'جنگ سے کیا ہوگا، جنگ سے کون سا مسئلہ حل ہوتا ہے؟' ان
 لوگوں میں انڈیا کی بے پناہ فوجی قوت کا اعتراف بھی ہے، علیحدگی پسند تح
ریک سے وفاداری بھی اور اپنے الگ راستے جانے کی خواہش بھی۔ لیکن بہت سے ل
وگ یہ بھی مانتے ہیں کہ بات چیت شروع ہو 'تو کوئی بیچ کا راستہ بھی نکل س
کتا ہے۔' لوگ کھل کر اعتراف نہیں کرتے لیکن تین مہینے سے جاری شورش کا اث
ر ان کی زندگی پر صاف نظر آتا ہے۔ ہاؤس بوٹ اور ہوٹل خالی پڑے ہیں، ٹیکسی
وں کو مسافروں کا انتظار ہے اور اب سردی آ رہی ہے۔ نئی دلی سےسری نگر کا 
ہوائی ٹکٹ اگر ستمبر میں 2500 روپے میں مل رہا ہو تو سب ٹھیک نہیں ہو سکت
ا۔ کشمیر میں صرف موسم بدل رہا ہے، نظریات نہیں۔ ہوا میں خنکی ہے، لیکن ف
                                  ی الحال یہاں صرف خزاں ہے، بہار نہیں۔

