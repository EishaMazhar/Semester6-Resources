 
               ٹرمپ کی جیت: پینسلوینیا میں دوبارہ گنتی کی درخواست واپس

  
امریکہ میں جل سٹین کی سربراہی والی گرین پارٹی نے پینسلوینیا میں ریاستی
                 سطح پر ووٹوں کی دوبارہ گنتی کی درخواست واپس لے لی ہے۔

  
                                         Sun, 04 Dec 2016 05:47:02 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے امریکہ میں گرین پارٹی نے پینسلوینیا میں ر
یاستی سطح پر ووٹوں کی دوبارہ گنتی کی درخواست واپس لے لی ہے۔ عدالتی بیا
ن میں کہا گيا ہے کہ عدالت کے حکم کے مطابق گرین پارٹی کے ووٹرز دس لاکھ 
امریکی ڈالر کی ضمانت پیر تک ادا نہیں کر سکے۔ پارٹی کی سربراہ جل سٹین ن
ے میشیگن، وسکانسن اور پینسلوینیا میں صدارتی انتخابات کے لیے ڈالے جانے 
والے ووٹوں کی دوبارہ گنتی کرانے پر زور دیا تھا۔ ان تینوں ریاستوں میں ن
ومنتخب صدر ڈونلڈ ٹرمپ نے غیرمتوقع طور پر بہت کم ووٹوں سے جیت حاصل کی ت
ھی۔ بہر حال مسٹر ٹرمپ کے حامیوں نے ووٹوں کی دوبارہ گنتی کو روکنے کی کو
شش کی ہے حالانکہ اگر گنتی ہوتی بھی ہے تو اس سے نتائج تبدیل نہیں ہوں گے
۔ عدالت میں مجوزہ سماعت سے دو دن قبل گرین پارٹی نے مقدمہ واپس لینے کا 
فیصلہ کیا ہے جہاں ڈونلڈ ٹرمپ نے 49000 ووٹوں یعنی ایک فی صد سے بھی کم و
وٹوں سے کامیابی حاصل کی تھی۔ عدالتی بیان میں کہا گيا ہے: ’اپیل کرنے وا
لے معمولی ذرائع کے عام شہری ہیں اور وہ عدالت کی جانب سے دس لاکھ ڈالر ک
ے بانڈ بھرنے کے متحمل نہیں ہو سکتے۔‘ جل سٹین نے سوشل میڈیا پر پوسٹ کیا
: '2016 کی دوبارہ گنتی کا عمل منتخب رہنماؤں کے 21 ویں صدی کے انتخابی ن
ظام میں سرمایہ کاری کرنے سے انکار کی صورت میں بہت مہنگا ہے۔' ان کے معا
ونین نے کہا ہے کہ وہ پینسلوینیا کے ووٹوں کی دوبارہ گنتی کے بارے میں پی
ر کو نیویارک میں ٹرمپ ٹاور کے باہر اعلان کریں گے۔ جمعے کو وسکانسن کی ا
یک وفاقی عدالت نے مسٹر ٹرمپ کے حامیوں کے جانب سے دوبارہ گنتی کو فوری ط
ور پر روکنے کی درخواست کو مسترد کر دیا تھا لیکن اس بارے میں قانونی چار
ہ جوئی کی اجازت فراہم کی تھی۔ امریکی نو منتخب صدر ڈونلڈ ٹرمپ نے وسکانس
ن میں صرف 22 ہزار ووٹوں سے جیت حاصل کی تھی۔ میشیگن میں ڈونلڈ ٹرمپ کے ح
امیوں نے انتخابی بورڈ کے سامنے ریاست کے 48 لاکھ ووٹوں کی دوبارہ گنتی ک
و روکنے کی درخواست دی تھی جہاں انھوں نے 10700 ووٹوں سے جیت حاصل کی تھی
۔ جل سٹین کا کہنا ہے کہ ان کی مہم امریکی ووٹنگ کے نظام کی سالمیت کی یق
ین دہانی پر مرکوز ہے۔ انھوں نے سوال اٹھایا ہے کہ آخر ٹرمپ ووٹوں کی دوب
ارہ گنتی سے خوفزدہ کیوں ہیں۔ مسٹر ٹرمپ کی حریف ہلیری کلنٹن نے اس پر خا
موشی اختیار کر رکھی ہے لیکن ان کی انتخابی مہم کی ٹیم نے کہا ہے کہ ان ک
                                     ی ٹیم مز سٹین کی مہم کے ساتھ ہیں۔

