 
                               ’امریکہ نے نہ سنی تو جھکاؤ روس کی جانب‘

  
پاکستانی وزیرِ اعظم کے خصوصی ایلچی مشاہد حسین سید نے واشنگٹن میں کہا ہ
ے کہ امریکہ نے کشمیر کے مسئلے پر اگر پاکستان کی نہیں سنی تو اس کا جھکا
                                     ؤ روس اور چین کی جانب ہو جائے گا۔

  
                                         Fri, 07 Oct 2016 07:38:08 GMT

  
امریکہ کے دورے پر گئے ہوئے پاکستانی وزیرِ اعظم نواز شریف کے خصوصی ایلچ
ی مشاہد حسین سید نے کہا ہے کہ کشمیر کے مسئلے پر اگر پاکستان کی نہیں سن
ی گئی تو اس کا جھکاؤ روس اور چین کی جانب ہو جائے گا۔ انھوں نے یہ بیان 
جمعرات کو واشنگٹن میں امریکی تھنک ٹینک اٹلانٹک کونسل کے ایک پروگرام کے
 دوران دیا۔ مشاہد حسین کا کہنا تھا کہ 'امریکہ اب عالمی طاقت نہیں ہے۔ ا
س کی طاقت کم ہو رہی ہے۔ اس کے بارے میں بھول جائیں۔' انھوں نے کہا کہ رو
س پہلی بار پاکستان کو ہتھیار فروخت کرنے پر راضی ہو گیا ہے جبکہ چین اس 
کا انتہائی قریبی دوست ہے اور امریکہ کو اس بدلتے ہوئے علاقائی توازن کو 
سمجھنا ہوگا۔ مشاہد حسین سید کا یہ بھی کہنا تھا کہ اوباما انتظامیہ کو ی
ہ سمجھنا چاہیے کہ پاکستان کی مدد کے بغیر افغانستان میں امن قائم نہیں ہ
و سکتا۔ ایک اور امریکی تھنک ٹینک سمپسن انسٹی ٹیوٹ میں بات کرتے ہوئے ان
 کا یہ بھی کہنا تھا کہ کشمیر کا مسئلہ سلجھائے بغیر افغانستان میں امن ق
ائم نہیں ہو سکتا۔ مشاہد حسین کے مطابق انھیں امریکہ کو بتانا ہے کہ کشمی
ر میں انسانی حقوق کی خلاف ورزی ہو رہی ہے اور امریکہ کو اس مسئلے میں ثا
لثی کرنی چاہیے۔ مشاہد حسین سید اور رکن قومی اسمبلی شزرا منصب ان دنوں ک
شمیر کا مسئلہ اجاگر کرنے کے لیے امریکہ کا دورہ کر رہے ہیں۔ اسی سلسلے م
یں ان دونوں نے امریکی محکمہ خارجہ میں حکام سے ملاقاتیں کی ہیں اور کانگ
ریس میں سینیٹروں سے مل رہے ہیں۔ ان خصوصی ایلچیوں کو امریکہ میں ایک سفا
رتی دباؤ قائم کرنے کی کوشش کے طور پر دیکھا جا رہا ہے۔ مشاہد حسین کے ان
 بیانات پر امریکہ میں یہ سوال بھی اٹھ رہا ہے کہ اگر پاکستان امریکہ کو 
ایک کمزور ہوتی ہوئی طاقت سمجھ رہا ہے تو پھر کشمیر کے مسئلے میں اس سے م
دد کیوں مانگ رہا رہا ہے؟ ادھر امریکہ کا کشمیر کے معاملے پر موقف یہی ہے
 کہ وہ اسے ایک دو طرفہ معاملے کے طور پر دیکھ رہا ہے اور چاہتا ہے کہ پا
                                  کستان اور انڈیا کشیدگی میں کمی کریں۔

