 
     پنجاب حکومت کے ساتھ کسانوں کے مذاکرات کامیاب، لاہور میں دھرنا ختم

  
پاکستان کے صوبہ پنجاب کے شہر لاہور میں پاکستان کسان اتحاد نے صوبائی حک
ومت کے ساتھ کامیاب مذاکرات کے بعد دو دنوں سے جاری احتجاجی دھرنا ختم کر
                                                               دیا ہے۔

  
                                         Thu, 29 Sep 2016 11:01:57 GMT

  
پاکستان کے صوبہ پنجاب کے شہر لاہور میں پاکستان کسان اتحاد نے حکومت پنج
اب کے ساتھ کامیاب مذاکرات کے بعد لاہور پر دو دن سے جاری احتجاجی دھرنا 
ختم کردیا ہے۔ تاہم کسان اتحاد کے رہنما صفدر نول کا کہنا ہے کہ حکومت کی
 جانب سے مطالبات پر عمل درآمد نہ ہونے کی صورت میں کسان پھر لاہور کا رخ
 کرسکتے ہیں۔ لاہور سے صحافی عبدالناصر خان نے بتایا کہ صفدر نول کا کہنا
 ہے کہ وزیراعلٰی شہبازشریف سے مذاکرات رات گئے مال روڈ پر واقع وزیراعلٰ
ی سیکریٹریٹ میں ہوئے۔ ٭ لاہور میں کسانوں کا احتجاجی مارچ: تصاویر ٭ بلد
یاتی انتخابات میں ’پاکستان کسان اتحاد‘ کا جنم صفدر نول کے مطابق وزیراع
لٰی شہباز شریف کے حکم پر گرفتار کیے گئے تمام کسانوں کو فوری طور پر رہا
 کر دیا گیا جبکہ کھاد کی فی بوری قیمت میں دو سو روپے کمی کا اعلان اور 
پوٹاش کی قیمتوں میں کمی کا یقین دلایا گیا ہے۔ انھوں نے مزید کہا کہ وزی
راعلٰی نے انہیں بتایا کہ زرعی ادویات پر عائد جنرل سیلز ٹیکس ختم کردیا 
گیا ہے جبکہ کھاد پر جی ایس ٹی 17 فیصد سے کم کرکے سات فیصد کردیا گیا ہے
۔ صفدر نول نے بتایا کہ وزیراعلیٰ شہباز شریف نے کسانوں کے لیے بجلی کا ا
یک ہی فلیٹ ریٹ مقرر کرنے کے لیے وفاقی حکومت سے بات کرنے کی یقین دہانی 
کرائی ہے۔ انھوں نے کہا کہ کارکنوں کی رہائی اور بعض مطالبات کے فوری تسل
یم کیے جانے اور دیگر پر عملدرآمد کی یقین دہانی پر کسانوں نے منگل سے جا
ری اپنا احتجاج ختم کرنے کا اعلان کیا اور تمام احتجاجی کسان پرامن طور پ
ر گھروں کو لوٹ گئے ہیں۔ صفدر نول نے بتایا کہ کسانوں کے ساتھ کیے گئے تم
ام وعدوں پر عملدرآمد کے لیے ایک ماہ تک کا وقت دیا گیا ہے جس کے بعد کسا
ن پھر لاہور کی سڑکوں پر ہوں گے۔ پاکستان کسان اتحاد کے کارکن بجلی کے یک
ساں نرخ، کھاد، زرعی ادویات پر جنرل سیلز ٹیکس ختم کرنے کے لیے منگل کے ر
وز لاہور کے باغ جناح میں جمع ہوئے تھے۔ احتجاج کے لیے مال روڈ پر آنے سے
 قبل پولیس نے کریک ڈاؤن کرتے ہوئے تقریباً پانچ سو کسانوں کو گرفتارکرلی
ا تھا۔ تاہم کسان دوبارہ داتا دربار جمع ہوئے اور مال روڈ کی جانب مارچ ک
رتے ہوئے اسمبلی ہال کے سامنے پہنچ گئے جہاں انھوں نے منگل کی رات اور بد
                                          ھ کو سارا دن دھرنا دیے رکھا۔

