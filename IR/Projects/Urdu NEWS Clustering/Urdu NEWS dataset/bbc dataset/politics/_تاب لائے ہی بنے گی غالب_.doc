 
                                             'تاب لائے ہی بنے گی غالب'

  
انڈیا میں مسلم نوجوانوں کا کہنا ہے کہ مسلمانوں کا دہشت گردی سے کوئی تع
لق نہیں لیکن انھیں برادران وطن اور حکومت کی جانب سے ہمیشہ شک کی نگاہ س
                                                      ے دیکھا جاتا ہے۔

  
                                         Tue, 29 Nov 2016 12:08:19 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے مکہ مسجد، مالے گاؤں، اکشر دھام، ممبئي، دہ
لی، بنگلور، حیدرآباد کہیں بھی کوئی دھماکہ ہو انڈیا کے مسلمانوں میں سرا
سیمگي پھیل جاتی ہے۔ فون کی گھنٹیاں بجنی شروع ہو جاتی ہیں، مائیں اپنے ب
چوں کو گھر سے باہر نہ نکلنے کی تلقین کرتی ہیں۔ ایسا اس لیے ہے کہ ہر دھ
ماکے کے بعد عام طور پر میڈیا میں مسلمانوں کا نام آتا ہے۔ تاہم ملک کے م
سلم نوجوانوں کا کہنا ہے کہ اسلام میں دہشت گردی کی کوئی جگہ نہیں اور وہ
 دہشت گردی کی مذمت کرتے ہیں۔ حیدرآباد کی ایک یونیورسٹی کی طالبہ رخسار 
انجم کہتی ہیں: 'ہم دہشت گردی کی کسی طرح حمایت نہیں کرتے ہیں۔ یہاں دہشت
 گردی میں مسلمانوں کا نام شامل کیا جاتا ہے لیکن مسلمانوں کا دہشت گردی 
سے دور دور کا تعلق نہیں ہے۔' حیدرآباد کے ہی قدیم شہر سے تعلق رکھنے وال
ے نوجوان عبدالعظیم خان نے کہا کہ جب بھی کوئی دہشت گردی کا واقعہ ہوتا ہ
ے اس میں مسلمانوں کا نام سامنے آتا ہے: 'پہلے ان کا نام آئي ایس آئی سے 
جوڑا جاتا تھا، پھر انڈین مجاہدین سے جوڑا گیا، پھر سیمی (سٹوڈنٹ اسلامک 
مومنٹ آف آنڈیا) کے نام سے اور اب آئی ایس (دولت اسلامیہ) کے نام سے جوڑا
 جاتا ہے۔ ابھی حال ہی میں حیدرآباد سے سات بچوں کو اٹھا لیا گيا اور ان 
کا تعلق آئی ایس سے بتایا جا رہا ہے۔ یہ مسلمانوں کی شبیہ خراب کرنے کی ک
وشش ہے۔' ایک اور طالب علم دانش خان کا خیال تھا کہ 'مسلمانوں کا نام دہش
ت گردی سے جوڑا جانا غلط ہے۔ دہشت گردی کا کوئي مذہب نہیں اور اسے کسی مذ
ہب سے جوڑنا درست نہیں۔' انھوں نے مزید کہا: 'کئی واقعات میں دوسرے مذاہب
 کا بھی نام آيا ہے جیسے سادھوی پرگیا۔ اسیمانند، کرنل پروہت اور انھیں ق
ید بھی ہوئی۔ اس لیے دہشت گردی کو مسلمانوں جوڑنا درست نہیں۔' سنہ 2007 م
یں حیدرآباد شہر کے قلب میں چار مینا کے پاس مکہ مسجد میں ہونے والے بم د
ھماکے کے بعد حراست میں لیے جانے والے ڈاکٹر ابراہیم جنید نے بتایا کہ ان
 کے ساتھ سو لڑکوں کس طرح اٹھایا گیا اور ان کے ساتھ کیا سلوک کیا گیا۔ ا
ن کا کہنا ہے کہ مسلمانوں کا دہشت گردی سے تعلق نہیں لیکن انھوں نے 'پولی
س کی دہشت گردی ضرور دیکھی ہے۔' انھوں نے بتایا کہ 'حراست میں لیے جانے ک
ے بعد وہاں پہلے سے ایک کہانی تیار ہوتی ہے جسے آپ کو تسلیم کرنے کے لیے 
کہا جاتا ہے۔' حیدرآباد کی ایک یونیورسٹی کے پی ایچ ڈی سکالر عبد القادر 
صدیقی کا خیال ہے کہ 'اسلام میں دہشت گردی نہیں ہے اور جو اس نام پر دہشت
 گردی کر رہے ہیں وہ مسلمان نہیں۔‘ انھوں نے یہ بھی کہا کہ ’دولتِ اسلامی
ہ جو کچھ کر رہی ہے اس سے اسلام کا چہرہ بگڑ رہا ہے اور اس کے بعد اسلام 
کے چہرے کو سنوارنے میں سو دو سال لگ جائيں گے۔' اسی یونیورسٹی کی ایک طا
لبہ صبا انجم تسلیم کرتی ہیں کہ انڈیا میں یا دنیا کے دوسرے ممالک میں دہ
شت گردی ہے لیکن اسے کسی مخصوص فرقے سے جوڑنا غلط ہے۔ وہ کہتی ہیں: 'یہ م
سلمانوں کے خلاف مفاد پرستوں اور سیاست دانوں کا پروپیگنڈہ ہے۔ دوسرے فرق
ے میں مسلمانوں کی غلط تصویر پیش کی جار رہی ہے۔‘ صبا کا کہنا تھا کہ ’کس
ی ایئرپورٹ پر اگر کوئی مسلمان ڈارھی والا ہے تو اس کی دوبارہ چیکنگ کروا
ئي جاتی ہے ۔۔۔نوجوان نسل کے سامنے یہ بہت بڑا خطرہ ہے اور آنے والے دنوں
 میں ہمیں بہت مشکلات درپیش ہیں۔' بعض دیگر نوجوان کا خیال تھا کہ حکومت 
کسی کی بھی ہو مسلمانوں کی حالت میں تبدیلی نہیں آئی ہے اور انھیں اسی طر
ح شک کی نگاہ سے دیکھا جاتا ہے۔ ٭ انڈیا کے نوجوان مسلمانوں کے خدشات پر 
بی بی سی اردو کی خصوصی سیریز ’نائی کی دکان سے چائے کی دکان` تک ہر پیر 
                                                    کو پیش کی جائے گی۔

