 
                                 کشمیر کے مسئلے کے حل تک صبر کر لیجیے!

  
کشمیر پانی کا موگھا نہیں ہے، دو کروڑ کشمیر یوں کا وطن ہے۔ انھیں وہاں ا
  پنی مرضی سے رہنے اور اپنے وسائل کو استعمال کرنے کا پو را حق حاصل ہے۔

  
                                         Sun, 09 Oct 2016 05:35:41 GMT

  
جن لوگوں کا تعلق دیہات سے ہے، وہ ایک بات بخوبی جانتے ہیں کہ ابا جی کے 
انتقال کے بعد بڑا بھائی جائیداد کیسے تقسیم کرتا ہے سب سے پہلے تو روتا 
ہے کہ بٹوارا نہ کرو۔ چھوٹے بھائیوں کو ادھر ادھر لگانے کی کو شش کرتا ہے
 لیکن جب وہ بے چارے تنگ آمد بجنگ آمد کے مصداق اڑ جاتے ہیں تو دو تکنیکی
ں استعمال کی جاتی ہیں۔ پہلی تو لیت و لعل، دوسری 'ابا جی کے صحن کو کس د
ل سے تقسیم کر دوں؟' ٭ نیلم کا پانی بھی چناب کی طرح خون رنگ ٭ پسِ پردۂ 
سیمیں! بہت سا وقت گزر جاتا ہے، چھوٹے بھائی تنگ آ کے کہتے ہیں، ’تو ابا 
جی کے صحن کو لے کر چاٹ، ہمیں جائیداد دے دے بھائی۔‘ اب بڑے بھیا نہایت ع
رق ریزی اور علاقے کے جملہ بگلا بھگتوں کے ساتھ مل کر حصے بناتے ہیں، جن 
میں پانی کے موگھے، ٹیوب ویل، ٹریکٹر، مال مو یشی، بندوقیں، منجھے پیڑھے 
وغیرہ شامل ہوتے ہیں، کسی طرح بڑے بھیا کے حصے میں آ جاتے ہیں۔ چھوٹے بھا
ئیوں کو ناقص زمین، جسے نہ کہیں سے راستہ لگتا ہے نہ پانی، یہ کہہ کر دین
ے کی کو شش کی جاتی ہے کہ 'محنت سے سب بن جاتا ہے تم بھی بنا لینا۔ دیکھو
 ابا جی نے بھی تو بنایا تھا۔‘ چھوٹے چلاتے ہیں، کہ ’جو انھوں نے بنایا ت
ھا اس پہ ہمارا بھی تو حق تھا۔‘ اس پہ ایک لمبی خاموشی اور حقے کی غیر مخ
تتم گڑ گڑ۔ زیادہ بولنے پر انجائنا کا چھوٹا موٹا دورہ پڑ جاتا ہے جس پر 
ساراخاندان چھوٹوں کو لالچی اور بھائی کی جان کا دشمن مان لیتا ہے۔ معامل
ہ پھر کھٹائی میں پڑ جاتا ہے۔ آخر بے چارے اس لولے لنگڑے حصے پہ آمادہ ہو
 جا تے ہیں تو بھیا جی ایک بار پھر لانگڑ کس کے فردیں نکلوا تے ہیں ، پٹو
اریوں کو بلا کر نقشے بنواتے ہیں اور مزید کپڑا چھان کر کے سب اچھا اچھا 
بین لیتے ہیں۔ علاقے کے لوگوں کو دوبارہ بلا کر کہا جاتا ہے کہ 'باپ کے م
رنے کے بعد میں نے انھیں اولاد سمجھا لیکن ان کا خون سفید ہو چکا ہے اور 
یہ دیکھو زمین الگ کر رہے ہیں۔' سب کی خاموش اور ملامتی نظروں میں جب کسی
 طرح یہ حصہ لے لیا جاتا ہے اور کاشت کرنے کی نوبت آتی ہے تو بھیا جی پان
ی بند کر لیتے ہیں۔ پانی کا تنازع حل ہوتا ہے تو اب راستہ بند کر لیا جات
ا ہے۔ اس دوران اگر چھوٹے بھائی کی بیگم کاصبر جواب دے جائے اور وہ بھیا 
جی کے سمدھیانوں میں حد سے زیادہ دوستی بڑھا لیں اور ان کے روابط کے باعث
 بھیا جی کی بیٹیاں روز پٹا کریں تو وہ اس بات پر ایک اور واویلا مچا دیت
ے ہیں۔ جس میں اب چاچا جی پہ جان چھڑکنے والے بھتیجے بھتیجیاں بھی شامل ہ
وتے ہیں۔ انجامِ کار، بھیّا جی پر مقدمہ ہوتا ہے۔ اب دیوانی مقدمہ آپ جان
یں، پیسہ، وقت اور ذہنی صحت سب کی بربادی۔ بیچ بیچ میں مار پیٹ، پانی توڑ
نا، راستے کے لیے لڑنا وغیرہ چلتا رہتا ہے۔ دل اور معدے کی بیماریاں گھر 
میں ڈیرے ڈالے رکھتی ہیں دونوں طرف لوگ آگ لگا کر ہاتھ سینکتے ہیں۔ بھائی
وں کو ایک دوسرے کے خلاف استعمال کر کے اپنا اپنا الو سیدھا کرتے ہیں۔ ہو
 تے ہوتے دونوں بھائی مر جاتے ہیں اور یہ دشمنیاں وراثت میں دے جاتے ہیں۔
 نہ خود ترقی کرتے ہیں اور نہ اولاد کے لیے سکھ کی زندگی چھوڑ کر جاتے ہی
ں۔ ان کا ہر کام، ہر پالیسی ایک دوسرے کو نیچا دکھانے کے لیے ہوتی ہے۔ اس
 طولانی تمہید سے آپ سمجھ تو گئے ہوں گے کہ میرا اشارہ کس طرف ہے۔ پاکستا
ن اور ہندوستان کے سیاست دان زیادہ تر دیہات سے تعلق رکھتے ہیں۔ ان کی سی
است پانی کے موگھے اور راستے کی سیاست ہوتی ہے۔ کوتاہ بین اور عاقبت ناان
دیش بزرگ کشمیر کو پانی کا موگھا سمجھ کر اس پر ایک ایسی دشمنی کی بنا رک
ھ گئے ہیں جسے ختم کرنے لیے دانش مندی اور دور اندیشی کی ضرورت ہے۔ کشمیر
 پانی کا موگھا نہیں ہے، دو کروڑ کشمیر یوں کا وطن ہے۔ انھیں وہاں اپنی م
رضی سے رہنے اور اپنے وسائل کو استعمال کرنے کا پو را حق حاصل ہے۔ کشمیر 
میں آگ لگی ہوئی ہے اور ہندوستانی صحافی اس آگ کو بجھانے اور اس مسئلے کے
 حل کے لیے اپنی حکومت پر زور ڈالنے کی بجا ئے گاؤں کے میراثی کی طرح بڑے
 چودھری صاحب کی خوشنودی حاصل کرنے کے لیے ایک عجیب پاکھنڈ مچائے بیٹھے ہ
یں۔ جس طرح کشمیر پانی کا مو گھا نہیں، اسی طرح صحافی بھی گاؤں کے چودھری
 کا خبری نہیں۔ کام دونوں کا ایک ہی ہوتا ہے۔ صحافت بہت مقدس پیشہ ہے اور
 قلم کار پر ان لوگوں کا بہت حق ہوتا ہے جو اپنے لیے نہیں بول سکتے۔ صحاف
ی بنیے، سچ بولیے، سچ لکھیے، سیاست دانوں کو سیاست کرنے دیجیے، فوجیوں کو
 جنگ کرنے دیجیے، اداکاروں کو ادا کاری کرنے دیجیے، آپ کا کام خبر دینا ا
ور تجزیہ کرنا ہے۔ فوجیوں کو سیا ست، اداکاروں کو جنگ اور سیاست دانوں کو
 اداکاری پر مجبور مت کیجیے۔ جس کا کام اسی کو سانجھے، اداکاروں سے قومی 
سلامتی پہ مشاورت کریں گے توجواب وہی ہو گا جو اوم پو ری نے دیا، 'آپ بھی
 20 خود کش بنا لیجیے۔' کشمیر پر بات کریں، جنگ بھی کر لیں گے، لیکن پہلے
 کشمیر کا مسئلہ حل کر لیجیے۔ اپنے قلم کی طاقت سے کشمیریوں کو ان کا حق 
دلا دیجیے، پھر جی بھر کے لڑیں گے، رہتی دنیا لڑیں گے، ایٹم بم چلائیں گے
، اگلی نسلوں کو معذور بنائیں گے، کھیتوں میں بھوک اگائیں گے اور سینہ ٹھ
ونک ٹھونک کر کہیں گے یہ جنگ ہم نے شروع کرائی تھی۔ ہم صحافی ہیں! ہمارے 
قلم کی طاقت سے جغرافیہ بدل جاتا ہے، قوموں کی تقدیریں بدل جاتی ہیں، دیک
ھیے ہم نے دنیا کے زرخیز ترین خطے کو اجاڑ میں بدل دیا اور دو قوموں کو ب
ھو کے ننگے، جنگ کے مارے افراد میں تبدیل کر دیا۔ یقین جانیے تاریخ آپ کو
 بہت اچھے الفاظ میں یاد کرے گی۔ مگر صرف کشمیر کے مسئلے کے حل تک صبر کر
                                                                لیجیے!

