 
                    سرینگر: مارچ ناکام بنانے کے لیے جامع مسجد پھر مقفل

  
انڈیا کے زیرِ انتظام کشمیر میں پولیس نے جمعے کو ایک بار پھر دارالحکومت
 سرینگر کے بیشتر مقامات پر کرفیو نافذ کیا جس کا مقصد علیحدگی پسندوں کی
                           طرف سے ’جامع مسجد مارچ‘ کو ناکام بنانا تھا۔

  
                                         Fri, 28 Oct 2016 09:57:06 GMT

  
انڈیا کے زیرِ انتظام کشمیر میں پولیس نے جمعے کو ایک بار پھر دارالحکومت
 سرینگر کے بیشتر مقامات پر کرفیو نافذ کر دیا ہے جس کا مقصد علیحدگی پسن
دوں کی طرف سے ’جامع مسجد مارچ‘ کو ناکام بنانا تھا۔ کشمیر میں گذشتہ 16 
ہفتے سے مسلسل ہر جمعے کو جامع مسجد کو سیل کیا جاتا ہے، اور 600 سال پرا
نی اس تاریخی مسجد کی طرف جانے والے ہر راستے کی ناکہ بندی کی جاتی ہے۔ ٭
 جائیں تو جائیں کہاں؟ ٭ کشمیر میں انڈین فوج کا 'جرنیلی بندوبست' عیدالا
ضحیٰ کے روز بھی جامع مسجد اور دوسری بڑی خانقاہوں کو مقفل کیا گیا تھا، 
کیونکہ علیحدگی پسندوں نے اس روز بھی ان مقامات پر عوامی اجتماعات کی کال
 دی تھی۔ گذشتہ روز جامع مسجد کے خطیب اور حریت رہنما میرواعظ عمر فاروق 
نے دو ماہ کی قید سے رہائی کے فوراً بعد اعلان کیا تھا کہ ’اس جمعے کو اگ
ر حکومت کرفیو نافذ کرے گی تو ہم کرفیو کی خلاف ورزی کرتے ہوئے جامع مسجد
 جائیں گے۔‘ بعد میں میرواعظ عمر فاروق، سید علی گیلانی اور یاسین ملک نے
 مشترکہ بیان میں لوگوں سے اپیل کی تھی کہ جمعے کے روز تحریک آزادی کے حق
 میں تجدید عہد کے لئے وادی بھر سے لوگ جامع مسجد کی طرف مارچ کریں گے۔ ا
یک ایسے وقت میں جب سابق بھارتی وزیر اور بی جے پی کے رہنما یشونت سنہا ک
ی قیادت میں پانچ رکنی وفد علیحدگی پسندوں اور دوسرے حلقوں کے ساتھ مذاکر
ات میں مصروف ہے اور حکومت نے دعویٰ کیا ہے کہ مظاہروں کی شدت کم ہوئی ہے
، جامع مسجد کو پھر ایک بار مقفل کرنے سے عوامی حلقوں میں غم و غصہ بڑھ ر
ہا ہے۔ واضح رہے سرینگر کی جامع مسجد تاریخی طور پر کشمیریوں کی مزاحمت ک
ا مرکز رہی ہے۔ میرواعظ عمر فاروق کے آباواجداد اسی مسجد میں لوگوں سے خط
اب کرتے تھے، اور ان کے بنیادی حقوق کی پامالی کے خلاف صدائے احتجاج بلند
 کرتے تھے۔ حکومت کا موقف ہے کہ مساجد اور عبادت گاہوں کو سیاسی مقاصد کے
 لئے استعمال نہیں کیا جاسکتا، تاہم میرواعظ عمرفاروق کہتے ہیں : ’جب ہما
رے مذہبی حقوق پامال کیے جارہے ہوں تو ہم اس کا رونا کہاں پر روئیں۔‘ کشم
یر میں پولیس کا کہنا ہے کہ گذشتہ 110روز کے دوران کشمیر میں کُل ملاکر ہ
ند مخالف مظاہروں کے 2249 واقعات رونما ہوئے جن میں سے صرف جمعے کے موقعے
 پر 700 واقعات رونما ہوئے ہیں۔ تاہم پولیس کا کہنا ہے کہ گذشتہ ایک ماہ 
کے دوران احتجاجی تحریک کا زور ٹوٹ گیا ہے، اور پچھلے تین ہفتوں سے جمعے 
کے روز حالات مجموعی طور پرسکون رہتے ہیں۔ لیکن اس اعتراف کے باوجود تاری
خی جامع مسجد میں جمعے کے اجتماع کو اب بھی امن و قانون کے لئے خطرہ تصور
 کیا جارہا ہے۔ واضح رہے 8 جولائی کو پولیس کے ہاتھوں 22 سالہ برہان وانی
 کی ہلاکت کے بعد ان کے جنازے میں شرکت کے لئے مختلف علاقوں سے جو جلوس ن
کلے ان پر فورسز نے براہ راست فائرنگ کردی تھی۔ اس کے نتیجے میں پہلے دو 
روز کے دوران 44 افراد ہلاک اور 2000 زخمی ہوگئے تھے۔ ان ہلاکتوں کے خلاف
 وادی بھر میں جو احتجاجی تحریک بھڑک اُٹھی اُسے دبانے کے لیے پولیس اور 
انڈیا کی مرکزی پولیس، سی آر پی ایف نے چھرّوں اور مرچوں سے بھری گیس کا 
بے تحاشا استعمال کیا۔ ان کارروائیوں میں اب تک 100سے زیادہ افراد مارے ج
ا چکے ہیں جبکہ ہسپتال ریکارڈ کے مطابق 15 ہزار زخمی ہیں۔ پولیس کا کہنا 
ہے کہ احتجاجی تحریک کے خلاف سرکاری کارروائیوں میں اب تک 6000 ہزار افرا
د کو گرفتار کیا گیا ہے جن میں سے 450 کو حبس بے جا کے قانون، پبلک سیفٹی
 ایکٹ کے تحت کشمیر سے باہر کی جیلوں میں قید کیا گیا ہے۔ اس دوران علیحد
گی پسند رہنما میرواعظ عمر فاروق کو جیل سے رہا کرکے ان کے اپنے گھر میں 
ہی نظر بند کیا گیا ہے جبکہ 88 سالہ حریت رہنما سید علی گیلانی بھی طویل 
عرصے سے گھر میں نظر بند ہیں۔ یاسین ملک کی طبعیت جیل میں خراب ہوگئی تو 
انھیں ایک ہفتے تک ہسپتال میں داخل کیا گیا اور بعد میں دوبارہ جیل بھیج 
دیا گیا۔ وائرلیس انٹرنیٹ کی سہولت ابھی بھی معطل ہے جبکہ انگریزی روزنام
ہ کشمیر ریڈر پر بھی پابندی بدستور قائم ہے۔ علیحدگی پسندوں کی طرف سے ہر
 جمعرات کو ہفتہ وار احتجاج کا شیڈیول جاری کیا جاتا ہے، جس کے مطابق مسل
سل ہڑتال ہوتی ہے تاہم چند دنوں کے لئے شام پانچ بجے کے بعد ضروری خریدار
ی کے لئے ہڑتال میں ’نرمی‘ کی جاتی ہے۔ حکومت کا کہنا ہے کہ گذشتہ تین ما
ہ کی احتجاجی تحریک کے دوران 19 سکول، 44 سرکاری عمارتیں، 10 دکانیں اور 
63 نجی گاڑیاں نذرآتش کی گئیں۔ آتشزنی کی ان وارداتوں سے متعلق حریت رہنم
اوں نے بار بار عوام سے اپیل کی ہے وہ ’ایسے عناصر کی نشاندہی کریں جو تح
ریک کو بدنام کرتے ہیں۔‘ تاہم پولیس کا کہنا ہے کہ ہڑتال کو نافذ کرنے کے
                   لئے علیحدگی پسند کارکن ہی ان وارداتوں میں ملوث ہیں۔

