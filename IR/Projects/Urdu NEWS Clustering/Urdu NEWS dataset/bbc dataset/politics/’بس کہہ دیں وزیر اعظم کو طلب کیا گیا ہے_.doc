 
                              ’بس کہہ دیں وزیر اعظم کو طلب کیا گیا ہے'

  
پاناما لیکس کے معاملے پر وزیر اعظم کو کام سے روکنے اور اُنھیں نااہل قر
ار دینے سے متعلق درخواستوں کی سماعت شروع ہونے سے پہلے ہی کورٹ روم نمبر
                              ون سیاست دانوں اور وکلا سے بھرا پڑا تھا۔

  
                                         Thu, 20 Oct 2016 16:09:32 GMT

  
پاناما لیکس کے معاملے پر وزیر اعظم کو کام سے روکنے اور اُنھیں نااہل قر
ار دینے سے متعلق درخواستوں کی سماعت شروع ہونے سے پہلے ہی کورٹ روم نمبر
 ون سیاست دانوں اور وکلا سے بھرا پڑا تھا۔ کورٹ روم نمبر ون میں پاکستان
 کے چیف جسٹس کی عدالت واقع ہے۔ ایک طرف پاکستان تحریک انصاف کے چیئرمین 
عمران خان اور اُن کی جماعت کے دیگر قائدین بیٹھے تھے جبکہ دوسری طرف وفا
قی وزیر دفاع خواجہ آصف اور خواجہ سعد رفیق کے علاوہ حکمراں جماعت سے تعل
ق رکھنے والے ارکان پارلیمنٹ بھی موجود تھے۔ کورٹ روم نمبر ون میں صحافیو
ں کے لیے مختص کی گئی نشستوں پر بھی وکلا اور سیاست دانوں کا قبضہ تھا۔ م
ختصر سماعت کے بعد جب وزیر اعظم کو عدالت عظمیٰ کی طرف سے نوٹس جاری کردی
ا تو پاکستان تحریک انصاف کی قیادت کو فکر پڑ گئی کہ باہر میڈیا کو کیا ج
واب دینا ہے۔ ان درخواستوں میں پاکستان تحریک انصاف کے وکیل حامد حان نے 
اپنی جماعت کے سربراہ عمران خان کو بتایا کہ ابھی صرف وزیر اعظم سے دو ہف
توں میں جواب طلب کیا گیا ہے۔ عمران خان نے فوری طور پر حامد خان سے پوچھ
ا کہ کیا ہم ان درخواستوں کی روزانہ کی بنیاد پر کرنے کی درخواست دے سکتے
 ہیں جس پر اُن کے وکیل مسکرائے اور کہا جب ان درخواستوں کی سماعت کے لیے
 لارجر بینچ بنے گا تو پھر اس بارے میں درخواست دی جاسکتی ہے۔ پارٹی کے و
ائس چیئرمین شاہ محمود قریشی بھی گفتگو میں شامل ہوئے اور اُنھوں نے عمرا
ن خان سے کہا کہ 'بس کہہ دیں کہ وزیر اعظم کو نوٹس نہیں ہوا بلکہ طلب کیا
 گیا ہے'۔ عمران خان کی باڈی لینگویج سے ایسا محسوس ہوتا تھا کہ ان درخوا
ستوں کی ابتدائی سماعت کے بعد وہ جس فیصلے کی توقع کرر ہے تھے وہ شاید نہ
یں آیا اور اُن کے چہرے پر سنجیدگی تھی۔ تاہم جب اُن سے کسی مداح نے پوچھ
ا کہ 'خان صاحب کیا آپ اس فیصلے سے خوش ہیں' تو اُنھوں نے مسکرا کر کہا '
جی بہت خوش ہوں'۔ جماعت اسلامی کے امیر سراج الحق اس وقت سپریم کورٹ کے ا
حاطے میں پہنچے جب ان درخواستوں کی سماعت ہوچکی تھی۔ واضح رہے کہ سراج ال
حق نے بھی پاناما لیکس کے معاملے پر سپریم کورٹ میں درخواست دے رکھی ہے۔ 
سپریم کورٹ کے احاطے میں موجود جماعت اسلامی کے رہنماؤں سے عدالتی کارروا
ئی کے بارے میں معلومات حاصل کرنے کے بعد سراج الحق نے میڈیا کے نمائندوں
 سے بات کی۔ ان درخواستوں کی سماعت کے دوران حکومتی نمائندے بڑے سنجیدہ ا
ور مطمئن دکھائی دے رہے تھے اور سماعت کے بعد ان کا موقف یہ تھا کہ جب ان
 درخواستوں کی سماعت سپریم کورٹ میں ہوچکی ہے اس لیے پاکستان تحریک انصاف
 کو دو نومبر کو اسلام آباد میں دھرنے کی کال کو واپس لے لینا چاہیے جبکہ
 پی ٹی آئی کی قیادت ایسا کرنے کو تیار نہیں ہے۔ قانونی ماہرین کا کہنا ہ
ے کہ پاناما لیکس کے معاملے پر عدالتی فیصلہ اتنی جلدی نہیں آئے گا جتنی 
اُمید پاکستان تحریک انصاف نے لگا رکھی ہے۔ لاہور ہائی کورٹ کے سابق جج ش
اہ خاور کا کہنا ہے کہ موجودہ حکومت ہر ممکن کوشش کرے گی کہ سپریم کورٹ م
یں اس معاملے کو طول دیا جائے۔ اُنھوں نے کہا کہ اس بات کا امکان ہے کہ ح
کومت اگلی سماعت پر ان درخواستوں کے قابل سماعت ہونے یا نہ ہونے کے بارے 
میں بھی سوال اُٹھا سکتی ہے۔ سماعت کے دوران حکومتی وزارا جمعرات کو دفاع
 پاکستان کونسل کے اسلام آباد میں ہونے والے اجلاس کے بارے میں بھی گفتگو
 کرتے رہے جس کے بارے میں حکومت نے الزام عائد کیا ہے کہ پاکستان تحریک ا
نصاف دھرنے کے دوران چند شدت پسند تنظیموں کی خدمات بھی حاصل کی ہیں۔ حکو
متی وزرا خواجہ آصف، خواجہ سعد رفیق، طارق فضل اور حکمراں جماعت سے تعلق 
رکھنے والے ارکان پارلیمنٹ اس وقت تک سپریم کورٹ کی عمارت سے باہر نہیں ن
کلے جب تک عمران خان اور دیگر درخواست گزار سپریم کورٹ کے احاطے سے باہر 
نہیں نکل گئے۔ میڈیاسے گفتگو کے دوران وفاقی وزرا نے عمران خان کی طرز سی
است کو تنقید کا نشانہ بناتے رہے۔ خواجہ آصف کے مطابق حکومت نے احتجاجی د
ھرنے کو روکنے کے لیے حکمت عملی تیار کرلی ہے تاہم اُنھوں نے اس کی تفصیل
                                        ات کے بارے میں کچھ نہیں بتایا۔

