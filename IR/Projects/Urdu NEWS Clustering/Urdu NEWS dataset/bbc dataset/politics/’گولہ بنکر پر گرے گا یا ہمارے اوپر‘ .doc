 
                                  ’گولہ بنکر پر گرے گا یا ہمارے اوپر‘ 

  
پاکستان سے ملحق انڈیا کے سرحدی علاقوں میں خوف کا ماحول ہے اور پنجاب کے
                    سرحدی دیہاتوں سے لوگوں نے نقل مکانی شروع کر دی ہے۔

  
                                         Fri, 30 Sep 2016 06:05:19 GMT

  
انڈیا کی جانب سے لائن آف کنٹرول کے پار پاکستان کے زیر انتظام کشمیر میں
 سرجیکل سٹرائیکس کے دعوے کے بعد انڈیا کے بعض حلقوں میں خوشی کی لہر دیک
ھی جا سکتی ہے لیکن پاکستان سے ملحق اس کے سرحدی علاقوں میں خوف کا ماحول
 ہے۔ پنجاب کے سرحدی دیہات سے لوگوں نے نقل مکانی شروع کر دی ہے اور سکول
وں میں تعطیل کا اعلان کر دیا گيا ہے، جبکہ اساتذہ کی چھٹیاں منسوخ کر دی
 گئی ہیں۔ گرودواروں سے محفوظ ٹھکانوں پر جانے کی اپیل کیے جانے کے بعد ا
ٹاری، رانيا، فیروزپور اور گرداس پور سیکٹر کے کئی دیہات سے بچوں اور عور
توں کو رشتہ داروں کے پاس بھیج دیا گیا ہے۔ مقامی صحافی روندر سنگھ رابن 
کے مطابق پنجاب حکومت نے کئی اضلاع میں نقل مکانی کے انتظامات کی نگرانی 
کے لیے سیکریٹری سطح کے چھ اہلکار تعینات کیے ہیں۔ جبکہ پنجاب میں پاکستا
نی سرحد کے ساتھ رہنے والے شہریوں کا کہنا ہے کہ انھیں دوہرے نقصان کا سا
منا ہے۔ انھیں اپنی کھڑی فصلیں چھوڑنی پڑ رہی ہیں اور گھر بھی چھوڑنا پڑ 
رہا ہے۔ پنجاب کے سرحدی گاؤں کے ایک نوجوان نے بتایا: ’گرودوارے سے دو ڈھ
ائی گھنٹے کے اندر گاؤں خالی کرنے کا اعلان کیا گیا۔ غریب لوگ اپنے بچوں 
اور تھوڑا بہت سامان لے کر گاؤں سے چلے گئے۔ بچوں کے سکول بھی بند کر دیے
 گئے ہیں، کوئی کیمپ بھی نہیں ہے جہاں پناہ لی جائے۔‘ دوسری جانب انڈیا ک
ے زیر انتظام کشمیر کے دارالحکومت سرینگر میں بی بی سی کے نامہ نگار ریاض
 مسرور نے بتایا کہ ایل او سی سے متصل اضلاع میں لوگ تذبذب کا شکار ہیں۔ 
کشمیر کے بارہ مولہ اور کپوارہ اضلاع میں شہری سنہ 2003 میں فائر بندی کے
 معاہدے سے پہلے کی صورتحال پیدا ہونے کے خدشے سے خوفزدہ ہیں۔ ایک معمر ش
خص نے کہا: ’خطرہ اس بات کا ہے کہ کہیں دونوں ممالک کے درمیان جنگ نہ ہو 
جائے۔ عوام کافی پریشان ہیں۔ خاص کر میڈیا نے جو ڈر کا ماحول پیدا کیا ہے
 اس سے لوگ بہت خوفزدہ ہیں۔ لوگ بکھر جاتے ہیں، ایک جگہ سے دوسری جگہ جان
ا پڑتا ہے۔ اس سے بچنے کے لیے ہم یہ چاہتے ہیں کہ دونوں ممالک کے درمیان 
بات چیت ہو۔‘ ایک دوسرے معمر شخص نے بتایا: ’آپ کہتے ہیں سيز فائر ختم کر
 دیں گے۔ کسی کو پتہ نہیں ہے کہ گولہ کہاں گرے گا، بنکر میں گرے گا یا ہم
ارے اوپر گرے گا۔‘ لوگوں میں خوف ہے کہ کہیں فائرنگ کی قیمت انھیں نہ ادا
 کرنی پڑے۔ ایک اور شخص کا کہنا تھا کہ ’اگر جنگ بندی کی خلاف ورزی ہوئی 
تو سرحد پر آباد لوگوں کی مشکلات میں اضافہ ہو جائے گا۔ لوگ مریں گے، یہ 
اچھا تو نہیں ہوگا۔ بہتر ہو گا کہ بات چیت سے حالات درست کر لیے جائیں۔‘ 
ایک نوجوان نے کہا: 'اس طرح زبانی جنگ نہیں ہونی چاہیے۔ بیٹھ کر بات چیت 
ہونی چاہیے۔ پوری دنیا کو پتہ چلے کہ کچھ ہو رہا ہے۔ فائرنگ سے یہاں بھی 
جانیں جائیں گی، وہاں بھی جانیں جائیں گی۔‘ ’جن لوگوں نے فائرنگ نہیں دیک
ھی ہے وہ ہی شور کر رہے ہیں جو سرحد پر رہتے ہیں وہ جانتے ہیں کہ فائرنگ 
کیا ہوتی ہے.‘ ایک اور بزرگ شخص نے کہا: ’ہم فائرنگ نہیں چاہتے ہیں، اس س
ے ہمارا زیادہ نقصان ہوتا ہے۔ ہم تو یہاں ہی سرحد پر رہتے ہیں، کہاں جائی
ں گے۔ ہمارے پرانے تجربے بہت خراب ہیں۔ جیسا کہ مودی نے کہا ہے کہ ہمیں غ
ربت سے لڑنا چاہیے۔ وہی صحیح ہے۔ غارت گری مسئلے کا حل نہیں ہے۔‘ ایک اور
 شخص کا کہنا تھا کہ فوج کے پاس تو چھپنے کے لیے بنکر ہیں، لیکن ہمارے پا
س کیا ہے۔ ہم تو مرے ہوئے ہیں۔ انتظامیہ کم سے کم سرحد پر رہنے والے لوگو
ں کا تو خیال کرے۔ جس طرح فوج کے لیے بنکر بنائے گئے ہیں ویسے ہی گاؤں وا
                                لوں کے لیے بھی بنکر بنائے جانے چاہییں۔

