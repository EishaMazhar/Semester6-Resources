 
        تحقیقات ہوں گی کہ طیارہ ایک انجن پر کیوں نہ اُڑ سکا: اعظم سہگل

  
پاکستان انٹرنیشنل ایئرلائنز کے چیئرمین اعظم سہگل کا کہنا ہے کہ چترال س
ے اسلام آباد کے سفر کے دوران تباہ ہونے والے مسافر طیارے میں پرواز سے ق
                                          بل کوئی فنّی خرابی نہیں تھی۔

  
                                         Wed, 07 Dec 2016 19:00:22 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے پاکستان انٹرنیشنل ایئرلائنز کے چیئرمین اع
ظم سہگل کا کہنا ہے کہ چترال سے اسلام آباد کے سفر کے دوران تباہ ہونے وا
لے مسافر طیارے میں پرواز سے قبل کوئی فنّی خرابی نہیں تھی تاہم حادثے کی
 اصل وجوہات کا اندازہ تحقیقات کے بعد ہی ہو سکے گا۔ بدھ کی شام پی آئی ا
ے کی پرواز پی کے 661 حویلیاں کے قریب پہاڑی علاقے میں گر کر تباہ ہو گئی
 تھی اور اس حادثے میں طیارے پر سوار تمام 48 افراد ہلاک ہو گئے ہیں۔ ٭ پ
ی آئی اے کے طیارے کو حادثہ، 48 افراد ہلاک: لائیو ٭ ’صرف ایک بچے کا باز
و سلامت تھا‘ ہلاک شدگان میں مشہور گلوکار اور نعت خواں جنید جمشید بھی ش
امل ہیں۔ حادثے کے بعد جائے وقوعہ پر فوج اور سول انتظامیہ نے امدادی کار
روائیاں کیں جن کے دوران تمام لاشوں کو ایبٹ آباد کے ایوب میڈیکل کمپلیکس
 منتقل کر دیا گیا ہے جہاں شناخت کے بعد انھیں لواحقین کے حوالے کیا جائے
 گا۔ اس سلسلے میں بدھ کی شب اسلام آباد کے ہوائی اڈے پر ایک پریس کانفرن
س سے خطاب کرتے ہوئے پی آئی اے کے چیئرمین کا کہنا تھا کہ میتوں کو ہیلی 
کاپٹر کے ذریعے جمعرات کی صبح اسلام آباد کے پمز ہسپتال منتقل کیا جائے گ
ا۔ ان کا کہنا تھا کہ پائلٹ نے حادثے سے قبل مے ڈے کی کال دی تھی اور حاد
ثے میں انسانی غلطی کا امکان نہیں لگتا۔ چیئرمین پی آئی اے نے بتایا کہ ح
ادثے کے وقت طیارے سے ایک انجن کے ناکارہ ہونے کی اطلاع دی گئی تھی تاہم 
امید تھی کہ طیارہ ایک انجن کی مدد سے بحفاظت اترنے میں کامیاب رہے گا۔ ا
عظم سہگل کے مطابق شام چار بج کر نو منٹ پر طیارے کے کپتان نے انجن فیل ہ
ونے کے بارے میں مطلع کیا جس کے سات منٹ بعد طیارہ ریڈار سے غائب ہوا۔ ان
 کا کہنا تھا کہ اس بات کی تحقیقات کی جائیں گی کہ صرف ایک انجن کے فیل ہ
ونے پر حادثہ کیسے ہوا۔ اعظم سہگل نے یہ بھی بتایا کہ ملبے سے بلیک باکس 
تلاش کر لیا گیا ہے جسے انٹرنیشنل سیفٹی بورڈ کو بھیجا جائے گا جس سے حاد
ثے کی اصل وجوہات کا پتہ چل سکے گا۔ انھوں نے اس خیال کو بھی رد کیا کہ پ
رواز سے پہلے طیارے میں کوئی فنی خرابی تھی۔ ان کا کہنا تھا کہ حادثے کا 
شکار ہونے والے طیارے کا ایک ماہ قبل معائنہ کیا گیا تھا۔ اعظم سہگل نے ف
نی خرابی کے باوجود طیارے کو پرواز کی اجازت دینے کی خبروں کی تردید کی ا
ور کہا کہ ہم ایسا سوچ بھی نہیں سکتے۔ انھوں نے ماضی میں جہاز کی خرابی ا
ور مرمت کے بارے میں ایک سوال کے جواب میں کہا کہ جہاز خراب ہوتے رہتے ہی
ں لیکن ان کی مرمت کی جاتی ہے۔ پی آئی اے کے چیئرمین کے مطابق حادثے کا ش
کار ہونے والا جہاز سنہ 2007 میں تیار ہوا اور اسی سال پی آئی اے میں شام
ل ہوا۔ حادثے کا شکار ہونے والے پائلٹ کیپٹن جنجوعہ کے بارے میں بات کرتے
      ہوئے اعظم سہگل نے بتایا کہ وہ 12 ہزار گھنٹے کی پرواز کر چکے تھے۔

