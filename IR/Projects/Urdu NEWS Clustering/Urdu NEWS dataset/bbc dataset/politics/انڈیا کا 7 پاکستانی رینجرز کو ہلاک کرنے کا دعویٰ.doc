 
                      انڈیا کا 7 پاکستانی رینجرز کو ہلاک کرنے کا دعویٰ

  
انڈیا کی سرحدی فورس بی ایس ایف نے دعویٰ کیا ہے کہ اس نے جموں خطے میں ا
یک کارروائی میں پنجاب رینجرزکے سات اہلکار ہلاک کر دیے ہیں جبکہ پاکستان
                           ی رینجرز نے اس دعوے کی سختی سے تردید کی ہے۔

  
                                         Fri, 21 Oct 2016 15:25:25 GMT

  
انڈیا کی سرحدی فورس بی ایس ایف نے دعویٰ کیا ہے اس نے جموں خطے میں ایک 
کارروائی میں پاکستانی سرحدی فورس رینجرز کے سات اہلکاروں کو ہلاک کر دیا
 ہے۔ دوسری جانب پنجاب رینجرز کے ترجمان میجر وحید نے بی بی سی کے نامہ ن
گار ذیشان ظفر سے بات کرتے ہوئے بی ایس ایف کے اس دعوے کو مسترد کیا اور 
کہا کہ ایسا کوئی واقعہ پیش نہیں کیا ہے۔ انھوں نے انڈین دعوے کے حوالے س
ے ایک سوال کے جواب میں کہا کہ اس طرح کے دعوے کرنا ان کی عادت بن گئی ہے
۔ دہلی سے نامہ نگار شکیل اختر کے مطابق بی ایس ایف کی جانب سے جاری ہونے
 والے بیان کے مطابق یہ کارروائی جموں کے ہیرا نگر سکٹر میں جمعہ کی صبح 
پاکستانی رینجرز کی طرف سے ایک سنائپر حملے کے بعد کی گئی۔ اس بیان میں د
عویٰ کیا ہے کہ پاکستانی ذرائع سے ملنے والی اطلاعات کے مطابق وہاں کی خب
روں میں رینجرز نے پانچ رینجرز کی ہلاکتوں کا اعتراف کیا ہے۔ بیان میں مز
ید کہا گیا ہے کہ 19 اور 20 اکتوبر کی درمیانی شب ہیرا نگر سکٹر کے بوبیا
ں گاؤں کے علاقے میں دراندازی کی کوشش کی گئی تھی۔ جوابی کارروائی میں ای
ک شدت پسند مارا گیا۔ بی ایس ایف کا کہنا ہے کہ جمعے کی صبح بین الاقوامی
 سرحد پر اسی علاقے میں پاکستانی رینجرز نے بی ایس ایف کی گشتی ٹکڑی کو ن
شانہ بنایا۔ رینجرز کی فائرنگ میں ایک کانسٹیبل زخمی ہوا ہے جس کی حالت ن
ازک بتائی گئی ہے۔ جوابی فائرنگ میں پاکستان کے سات رینجرز مارے گئے اور 
واقعے کے بعد سکیورٹی انتظامات کو مزید سخت کر دیا گیا ہے۔ اس سے پہلے پا
کستان کی سرکاری خبر رساں ایجنسی اے پی پی نے رینجرز حکام کے حوالے سے بت
ایا ہے کہ انڈین سکیورٹی فورس بی ایس ایف نے شکر گڑھ اور بجوات سیکٹرز می
ں ورکنگ باؤنڈری پر بلااشتعال فائرنگ کی۔ رینجرز حکام کے مطابق بی ایس ای
ف نے ہلکے اور بھاری ہتھیاروں سےشہری آبادی کو نشانہ بنایا جبکہ اس میں ک
سی جانی نقصان کی اطلاع نہیں ملی ہے۔ اس واقعے سے پہلے پاکستانی فوج کے ش
بعہ تعلقاتِ عامہ کی جانب سے جاری ہونے والے ایک بیان میں کشمیر کو تقسیم
 کرنے والی لائن آف کنٹرول پر انڈین فوج کی جانب سے فائر بندی کی خلاف ور
زی کرتے ہوئے کیرالا سیکٹر میں فائرنگ کی گئی۔ خیال رہے کہ انڈین کے زیرا
نتظام کشمیر کے علاقے اوڑی میں فوجی کیمپ پر حملے اور اس کے بعد انڈیا کا
 پاکستان کے زیرانتظام کشمیر میں سرجیکل سٹرائیکس کے دعوے کے بعد دونوں م
مالک کے درمیان پہلے سے کشیدہ تعلقات مزید تلخ ہو گئے ہیں۔ دونوں جانب سے
 اس واقعے کے بعد ایل او سی پر فائر بندی کے خلاف ورزیوں کے الزامات عائد
                                                       کیے جا رہے ہیں۔

