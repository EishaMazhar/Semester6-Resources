 
                            ’امی ڈرتی ہیں سکول جاتے ہوئے فائرنگ نہ ہو‘

  
کشمیر کو تقسیم کرنے والی لائن آف کنٹرول کے قریب آباد دیہاتیوں کے لیے ف
            ائرنگ کی آوازیں معمول کی بات ہیں جس کے وہ عادی ہو چکے ہیں۔

  
                                         Sun, 02 Oct 2016 11:55:45 GMT

  
'بارڈر پر فائرنگ سے مجھے تو ڈر نہیں لگتا مگر امی پریشان رہتی ہیں'۔ یہ 
الفاظ ہیں پاکستان کے زیرِ انتظام کشمیر میں آٹھویں جماعت کے طالبعلم احس
ان اللہ کے جو لائن آف کنٹرول کے قریب اپنے اہلخانہ کے ساتھ رہائش پذیر ہ
ے۔ یہاں بچوں کے ساتھ بڑے بھی تذبذب کا شکار ہیں، اگر مگر کے مخمصے میں پ
ھنسے یہ کشمیری لاکھ پریشانیوں کے باوجود اپنی زمین نہیں چھوڑنا چاہتے۔ ی
ہی وجہ ہے کہ کشیدگی کے باوجود کسی گھر پر تالا نہیں لگا۔ احسان اللہ نے 
بتایا کہ 28 اور 29 ستمبر کی رات فائرنگ کی آوازیں معمول سے کچھ زیادہ تھ
یں مگر وہ اس کے عادی ہوچکے ہیں۔ 'فائرنگ تھی مگر ہیلی کاپٹر اور جہاز کی
 آوازیں بالکل نہیں تھیں۔ میں صبح اٹھا تو سکول آ گیا۔ کسی کو یاد ہی نہی
ں تھا کہ رات فائرنگ ہوئی تھی۔' احسان اللہ پاکستان کے زیر انتظام کشمیر 
کے بھمبھر سیکٹر میں تین کمروں پر مشتمل سرکاری مڈل سکول میں زیر تعلیم ہ
یں۔ سنیچر کو جب پاکستانی فوج کے ہمراہ بھمبھر سیکٹر پہنچے تو ہیلی کاپٹر
 سے اترتے ہی پہلی نظر اسی چھوٹے سے سکول پر پڑی جو چاروں جانب سے پہاڑوں
 میں گھرا ہے، اس کےعقب میں پہاڑ کی چوٹی پر باغسر فورٹ تھا، اور دائیں ج
انب پہاڑ کی پچھلی طرف پاکستان اور بھارت کے زیر انتظام کشمیر کو جدا کرت
ی لائن آف کنٹرول۔ ' کیا آپ کو ڈر نہیں لگا؟' اس سوال کے جواب میں احسان 
اللہ بولا 'مجھے تو خاص ڈر نہیں لگتا، مگر امی بہت پریشان ہوتی ہیں۔ انھی
ں ڈر رہتا ہے کہ سکول آتے ہوئے فائرنگ نہ ہو جائے۔' قریب ہی بھارتی فوجی 
پوسٹوں کے سامنے بلندی پر واقع باغسر کمانڈ پوسٹ ہے، یہاں دونوں جانب کی 
چوکیوں میں فاصلہ انتہائی کم ہے اور تمام فوجی نقل و حرکت نظر میں رہتی ہ
ے۔ کمانڈ پوسٹ کو جاتی انتہائی خستہ حال سڑک پر کئی مقامات پر تھوڑے تھوڑ
ے فاصلے پر گھر بنے ہیں، جن کی چھتوں پر بچے کرکٹ کھیلنے میں مصروف تھے ا
ور خواتین گھریلو کام کاج میں جبکہ گِنی چُنی دکانوں کے دکاندار باہر بیٹ
ھے آتی جاتی اِکا دُکا گاڑیوں کو دیکھنے میں مگن دکھائی دیے۔ باغسر کمانڈ
 پوسٹ کے سامنے نظر دوڑائیں تو کم بلند پہاڑی چوٹیاں ہیں، جنہیں فوجی فٹ 
ہلز کہتے ہیں۔ ان پر تین مقامات پر انگریزی حروف تہجی لکھے ہیں جو پاکستا
ن کے علاقوں کی نشاندہی کرتے ہیں۔ ان پہاڑوں کے نچلے سرے پر پاکستان کے ف
وجی دستے تعینات ہیں جبکہ اوپر کے دو مقامات پر بھارتی فوجی پوسٹیں ہیں۔ 
اس علاقے میں تعینات جنرل آفیسر کمانڈنگ میجر جنرل محمد چراغ حیدر نے بتا
یا کہ انھی چوکیوں کے بیچ لائن آف کنٹرول ہے، جہاں باڑ لگی ہے، کڑی نگران
ی کی جاتی ہے اور دونوں طرف جدید ترین ہتھیار نصب ہیں۔ ان کے مطابق اس مت
نازع سرحد پر ’کسی بھی قسم کی نقل و حرکت پر 24 گھنٹے نظر رہتی ہے، پاکست
انی فوج کے اگلے مورچوں کے نچلی جانب آبادی شروع ہوجاتی ہے جو ایک لاکھ س
ے زائد نفوس پر مشتمل ہے‘۔ موقع پر موجود پاکستانی فوج کے تعلقات عامہ کے
 ڈائریکٹر جنرل لیفٹیننٹ جنرل عاصم باجوہ نے بتایا کہ 'خاندانوں کی صورت 
میں پھیلی یہ آبادی اکثر بھارتی فائرنگ کا نشانہ بنتی رہتی ہے۔ ذرا سے وا
قعے کی خبر بھی پورے علاقے میں آگ کی طرح پھیلتی ہے۔ ایسے میں سرجیکل سٹر
ائیک اور اس سے ہونے والے جانی و مالی نقصان کو چھپانا کسی صورت ممکن نہی
ں۔‘ باغسر سے بذریعہ ہیلی کاپٹر ایک اور سیکٹر تتہ پانی پہنچے۔ یہ علاقہ 
بھارتی فوجی چوکیوں سے تقریباً دو کلومیٹر کے فاصلے پر ہے۔ تتہ پانی سیکٹ
ر میں بھارتی چوکیوں کے عین نشانے پر موجود ایک گھر میں داخل ہوئے جہاں ن
ہ تو کوئی بیرونی دیوار تھی نہ ہی دروازہ۔ سرجیکل سٹرائیک سے متعلق سوال 
پر گھر کے مکینوں کی طرف سے جواب ملا ’کیسی سٹرائیک، بس فائرنگ زیادہ تھی
، اور تو کچھ دیکھا نہ سنا۔‘ ایک بزرگ نے بتایا کہ حالات جیسے بھی ہوں ان
ھوں نے یہاں سے جانے کے بارے میں کبھی نہیں سوچا: 'ہم جدی پشتی یہیں رہ ر
ہے ہیں، 1947 سے اب تک بس گولیوں کی آوازیں ہیں، پھر وہی روزمرہ کی زندگی
۔ اب تو یہاں کی عادت ہو گئی ہے۔ اپنے گھر چھوڑ کر نہ کہیں جائیں گے نہ ہ
ی فوج نے آبادی خالی کرنے کا کہا ہے۔' اسی مکان میں موجود ریٹائرڈ سرکاری
 ملازم برکت علی خان نے بتایا: 'فائرنگ تو روز کا معمول ہے، اس سے کاروبا
ر متاثر ہوتے ہیں، لوگ یہاں نیا کاروبار شروع نہیں کرتے۔ جب حالات کشیدہ 
ہوجائیں تو روزگار کی، کاروبار کی، دکانوں کی پریشانی ہوتی ہے کہ پتا نہی
ں اب کیا ہوگا؟ یہی سب سے بڑی پریشانی ہے۔' اس سیکٹر میں ڈیوٹی پر تعینات
 فوجی افسر اور جوان یوں تو مطمئن نظر آتے ہیں کہ فائرنگ ہونا ایک معمول 
ہے، مگر کئی ایسے فوجیوں سے بات کر کے غصے اور ناراضگی کا تاثر ضرور ملا 
جن کا ایک ساتھی بھارتی فائرنگ سے ہلاک ہوا تھا۔ ایک افسر نے کہا: 'یہاں 
کی مقامی آبادی ہمارے لیے بہت بڑی سپورٹ ہے، جب حالات خراب ہوں تو یہ ہما
                                            رے ساتھ کھڑے ہو جاتے ہیں۔'

