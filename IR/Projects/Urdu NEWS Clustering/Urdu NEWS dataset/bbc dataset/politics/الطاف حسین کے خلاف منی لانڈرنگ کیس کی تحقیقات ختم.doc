 
                     الطاف حسین کے خلاف منی لانڈرنگ کیس کی تحقیقات ختم

  
برطانوی پولیس سکاٹ لینڈ یارڈ نے اس بات کی تصدیق کی ہے کہ منی لانڈرنگ ک
یس میں ایم کیو ایم کے بانی الطاف حسین سمیت چھ افراد کے خلاف تحقیقات خت
                                                      م کر دی گئی ہیں۔

  
                                         Thu, 13 Oct 2016 13:54:54 GMT

  
برطانوی پولیس سکاٹ لینڈ یارڈ نے اس بات کی تصدیق کی ہے کہ منی لانڈرنگ ک
یس میں ایم کیو ایم کے بانی الطاف حسین سمیت چھ افراد کے خلاف تحقیقات خت
م کر دی گئی ہیں۔ سکاٹ لینڈ یارڈ کے ترجمان نے بی بی سی اردو کو بتایا کہ
 تمام ثبوتوں کی تحقیقات کے بعد سکاٹ لینڈ یارڈ اس نتیجے پر پہنچی ہے کہ 
اس بات کے ناکافی ثبوت ہیں کہ دو ہزار بارہ اور چودہ کے درمیان ملنے والی
 پانچ لاکھ پاؤنڈ کی رقم جرائم کے ذریعے حاصل کی گئی تھی اور یا اس رقم ک
و غیر قانونی کاموں کے لیے استعمال کیا جانا تھا۔ سکاٹ لینڈ یارڈ کے ترجم
ان کا کہنا تھا کہ منی لانڈرنگ کیس کی تحقیقات میں چھ افراد کو گرفتار کی
ا گیا جبکہ اٹھائیس افراد کو انٹرویو کیا گیا تھا۔ اور اس دوران تحقیقات 
کے لیے ساؤتھ اور نارتھ لندن کی نو پراپرٹیز کی تلاشی لی گئی تھی۔ سکاٹ ل
ینڈ یارڈ کے مطابق انھوں نے کیس کی فائل برطانیہ کی کراؤن پراسیکیوشن سرو
س کے سپرد کی تھی تاکہ ثبوتوں کی روشنی میں اس بات کا جائزہ لیا جا سکے ک
ہ کیا اس کیس دائر کیے جا سکتے ہیں۔ کراؤن پراسیکیوشن سروس نے برطانوی پو
لیس کو اس کیس پر یہ مشورہ دیا ہے کہ فراہم کردہ ثبوتوں کی روشنی میں یہ 
مقدمہ آگے نہیں چلایا جا سکتا۔ اس لیے اب یہ مقدمہ بند کیا جا رہا ہے اور
 آئندہ اس مقدمے میں کوئی کاروائی نہیں ہو گی۔ ایم کیو ایم کے سینئر راہن
ما محمد انور بھی ان چھ افراد میں شامل تھے جن سے سکاٹ لینڈ یارڈ نے منی 
لانڈرنگ کیس میں تحققیات کیں۔ انھوں نے کہا کہ ایم کیو ایم کی قیادت کو ش
روع دن سے برطانوی پولیس کی تحقیقات پر اعتماد تھا اور آج کے فیصلے سے یہ
 ثابت ہوا ہے کہ الطاف حیسن کے گھر اور پارٹی کے دفتر سے ملنے والی رقم غ
یر قانونی ذرائع سے حاصل نہیں کی گئی تھی۔ ان کا کہنا تھا کہ 'بعض لوگ یہ
 سوالات اٹھا رہے ہیں کہ سکاٹ لینڈ یارڈ پر شاید سیاسی دباؤ تھا کہ ایم ک
یو ایم کے خلاف کارروائی نہ کرے لیکن انہیں یہ بات سمجھ آ جانی چاہیے کہ 
برطانوی پولیس اور یہاں کے ادارے شفاف تحقیقات میں کسی قسم کی رکاوٹ نہ ت
و برداشت کرتے ہیں اور نہ ہی الزامات کی تحقیقات پر کسی دباؤ کو قبول کرت
                                                               ے ہیں۔'

