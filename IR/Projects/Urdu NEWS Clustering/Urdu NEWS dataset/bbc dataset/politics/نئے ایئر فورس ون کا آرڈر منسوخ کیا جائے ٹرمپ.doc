 
                         نئے ایئر فورس ون کا آرڈر منسوخ کیا جائے: ٹرمپ

  
امریکہ کے نومنتخب صدر ڈونلڈ ٹرمپ کا کہنا ہے کہ وہ ملک کے صدر کے لیے نئ
ے طیاروں کے آرڈر کو منسوخ کر کے حکومتی اخراجات میں کمی کرنا چاہتے ہیں۔

  
                                         Tue, 06 Dec 2016 17:53:42 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے امریکہ کے نومنتخب صدر ڈونلڈ ٹرمپ کا کہنا 
ہے کہ وہ ملک کے صدر کے لیے نئے طیاروں کے آرڈر کو منسوخ کر کے حکومتی اخ
راجات میں کمی کرنا چاہتے ہیں۔ نومنتخب صدر نے سماجی رابطوں کی سائٹ ٹوئٹ
ر پر اپنے ایک پیغام میں کہا ہے کہ ’بوئنگ مستقبل کے صدور کے لیے نیا 747
 ایئر فورس ون بنا رہا ہے، لیکن اس پر آنے والی لاگت حد سے تجاوز کر گئی 
ہے اور اب تک 4 ارب ڈالر سے زیادہ لاگت آچکی ہے، آرڈر کو منسوخ کیا جائے۔
‘ خیال رہے کہ امریکی حکومت کا بوئنگ کے ساتھ دو نئے جہاز بنانے کا معاہد
ہ ہے۔ یہ جہاز سنہ 2024 سے استعمال میں آئیں گے۔ ٹرمپ اسی صورت میں یہ جہ
از استعمال کر سکیں گے اگر وہ دوسری بار صدر منتخب ہوتے ہیں۔ ادھر صدارتی
 طیارے کی دیکھ بھال کرنے والوں کا مطالبہ ہے کہ ان طیاروں کو جلد از جلد
 تیار کیا جائے کیونکہ موجودہ طیاروں کی دیکھ بھال اور مرمت بہت مہنگی پڑ
 رہی ہے۔ ڈونلڈ ٹرمپ ابھی اپنا طیارہ جو 757 ہی استعمال کرتے ہیں لیکن صد
ارت کی ذمہ داریاں سنبھالنے کے بعد وہ ایئر فورس ون میں سفر کریں گے۔ خیا
ل رہے کہ ایئرفورس ون میں خصوصی دفاعی اور مواصلاتی نظام نصب ہے۔ یہ ابھی
 واضح نہیں ہے کہ اگر آرڈر منسوخ کیا گیا تو حکومت کو کتنا نقصان ہوسکتا 
ہے۔ ڈونلڈ ٹرمپ کا ذرائع ابلاغ کے نمائندوں سے بات کرتے ہوئے کہنا تھا طی
اروں پر آنی والی لاگت بہت زیادہ ہے۔ ان کا مزید کہنا تھا ’ہم چاہتے ہیں 
کہ بوئنگ بہت پیسہ کمائے لیکن حد سے زیادہ نہیں۔‘ ادھر بوئنگ کے ترجمان ن
ے اس حوالے سے فی الحال تبصرہ کرنے سے انکار کیا ہے۔ نو منتخب صدر کی جان
ب سے کی جانے والی اس ٹوئٹ کے بعد بوئنگ کے حصص میں ایک فی صد کمی آئی ہے
                                                                     ۔

