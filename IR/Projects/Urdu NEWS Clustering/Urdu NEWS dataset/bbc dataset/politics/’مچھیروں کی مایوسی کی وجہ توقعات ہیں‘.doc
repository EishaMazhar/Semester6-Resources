 
                                 ’مچھیروں کی مایوسی کی وجہ توقعات ہیں‘

  
گوادر پورٹ اتھارٹی کے سربراہ دوستین جمالدینی کا کہنا ہے کہ مقامی ماہی 
گیروں کی ترقیاتی کاموں سے توقعات بہت زیادہ ہیں اسی لیے وہ مایوسی کا شک
                                                   ار دکھائی دیتے ہیں۔

  
                                         Fri, 28 Oct 2016 00:01:29 GMT

  
گوادر پورٹ اتھارٹی کے سربراہ دوستین جمالدینی کا کہنا ہے کہ گوادر کے ما
ہی گیروں کے روزگار سے متعلق مسائل حل کرنے کے لیے حکومت متعدد اقدامات ک
ر رہی ہے جس میں ماہی گیروں کے لیے نئی گودی کی تعمیر اور گوادر کی بندرگ
اہ سے مچھلی کی برآمد شروع کرنا شامل ہیں۔ گوادر میں رہنے والے ماہی گیرو
ں کو اپنے روزگار سے متعلق لاحق خدشات جب بی بی سی نے گوادر پورٹ اتھارٹی
 کے سربراہ کے سامنے رکھے تو ان کا کہنا تھا کہ گوادر کے ماہی گیروں کی ت
رقیاتی کاموں سے توقعات بہت زیادہ ہیں اسی لیے وہ مایوسی کا شکار دکھائی 
دیتے ہیں۔ ماہی گیروں نے حالیہ ایک دورے میں بی بی سی کو بتایا کہ گوادر 
میں نئی بندرگاہ بننے سے نہ صرف ان کی صدیوں پرانی شکارگاہیں ختم ہو گئی 
ہیں بلکہ اب ان کی سمندر تک رسائی کو بھی محدود کیا جا رہا ہے۔ گوادر پور
ٹ اتھارٹی کے سربراہ نے تسلیم کیا کہ یہ دونوں شکایات درست ہیں لیکن حکوم
ت ان کے بدلے ماہی گیروں کو متبادل بھی فراہم کر رہی ہے۔ ’انھی ماہی گیرو
ں کے لیے تین نئی گودیاں تعمیر کی جا رہی ہیں اس کے علاوہ گوادر سے مچھلی
 کی برآمد کی منصوبہ بندی بھی کی جا رہی ہے۔ یہ ایسے انقلابی اقدامات ہیں
 جن سے گوادر کے ماہی گیروں کی آمدن میں نمایاں اضافہ ہو گا۔‘ اس سوال پر
 کہ یہ تو مستقبل کے منصوبے ہیں جن میں کئی برس لگ سکتے ہیں اس دوران ماہ
ی گیروں کی گزر بسر کا کیا بندوبست کیا گیا ہے، جمالدینی نے کہا کہ اس دو
ران چھوٹے ماہی گیروں کے لیے نئی کشتیوں کی تعداد بڑھائی جا رہی ہے۔ انھو
ں نے کہا کہ گوادر میں ہونے والی ترقی سے ماہی گیر براہ راست فائدہ اٹھا 
رہے ہیں اور ماہی گیری سے ہٹ کر بہت سے دوسرے پیشے بھی اختیار کر رہے ہیں
۔ ’گوادر میں ترقیاتی کاموں سے جو زمین کے دام بڑھے تو اس سے ماہی گیروں 
کو بھی فائدہ ہوا۔ ان کے پاس سرمایہ آیا تو انھوں نے بہت سے دوسرے کام بھ
ی شروع کر دیے ہیں۔ بہت سے ماہی گیر کراچی جا بسے ہیں جہاں وہ بہتر زندگی
 گزار رہے ہیں۔‘ دوستین جمالدینی نے کہا کہ چھوٹے ماہی گیروں کے روزگار ک
و سب سے زیادہ نقصان غیر قانونی طور پر مچھلی کا شکار کرنے والے بڑے بحری
 جہازوں نے پہنچایا ہے جس کی وجہ سے چھوٹے ماہی گیروں کے لیے شکار ختم ہو
                                                         تا جا رہا ہے۔

