 
                              انڈیا: جیلوں کی بہتر سکیورٹی ضروری کیوں؟

  
ایک ہی ماہ میں دو اہم جیلوں میں قیدیوں کے فرار ہونے کے واقعات کے بعد ا
نڈیا میں جیلوں کی سکیورٹی پر غور کیا جا رہا ہے۔ ملک میں جیلوں میں عملے
 کی کمی اور جیلوں میں گنجائش سے زیادہ قیدیوں کی موجودگی ایک بڑا مسئلہ 
                                                                   ہے۔

  
                                         Wed, 30 Nov 2016 13:44:22 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے ایک ہی ماہ میں دو اہم جیلوں میں قیدیوں کے
 فرار ہونے کے واقعات کے بعد انڈیا میں جیلوں کی سکیورٹی پر غور کیا جا ر
ہا ہے۔ ملک میں جیلوں میں عملے کی کمی اور جیلوں میں گنجائش سے زیادہ قید
یوں کی موجودگی ایک بڑا مسئلہ ہے۔ ہمارے نامہ نگار وینت کھرے نے اس معامل
ے کا جائزہ لیا: اتوار کے روز شمالی ریاست پنجاب میں نابھا سنٹرل ہائی سک
یورٹی جیل پر پانچ مسلح افراد نے حملہ کیا اور چھ قیدیوں کو فرار کرا کے 
لے گئے۔ فرار ہونے والوں میں سے ایک علیحدگی پسند سکھ رہنما تھے جنھیں پی
ر کے روز دوبارہ گرفتار کر لیا گیا۔ یہ ایک شرمناک حملہ تھا۔ حملہ آور پو
لیس کی وردیوں میں ملبوس کسی قیدی کو جیل پہنچانے کے بہانے وہاں آئے اور 
جیل کا گیٹ کھلتے ہی اندھا دھند فائرنگ شروع کر دی۔ فرار ہونے والے قیدیو
ں کے ہمراہ وہ گاڑیوں کے قافلے میں بھاگ گئے۔ ریٹائرڈ پولیس افسر پرکاش س
نگھ کا کہنا ہے کہ ’ایسا تب ہوتا ہے جب جیل کے عملے کی توجہ کسی اور جانب
 ہو یا انتظامی ڈھانچہ کمزور ہو۔‘ حکومتی اعداد و شمار کے مطابق گذشتہ دو
 سالوں میں جیل توڑ کر بھاگنے کے چالیس 40 واقعات میں 180 سے زیادہ قیدی 
فرار ہوئے ہیں۔ گذشتہ سال دو قیدی دارالحکومت دلی کی معروف تہاڑ جیل سے د
یوار کے نیچے ایک سرنگ کھود کر فرار ہونے میں کامیاب ہوئے۔ گذشتہ ماہ بھو
پال شہر سے ایک ہائی سکیورٹی جیل سے آٹھ قیدی فرار ہوگئے۔ پولیس کا کہنا 
ہے کہ کالعدم اسلامی شدت پسند گروپ سے تعلق رکھنے والے ان قیدیوں کو اس و
قت شہر کے باہر ہلاک کر دیا گیا جب انھوں نے گرفتاری دینے سے انکار کر دی
ا۔ پولیس کا کہنا ہے کہ یہ قیدی بیڈ شیٹوں کی مدد سے دیواریں پھلانگنے می
ں کامیاب ہوئے۔ پولیس کے موقف پر اس وقت سوال اٹھائے گئے جب کالعدم تنظیم
 سٹوڈنٹ اسلامک موومنٹ آف انڈیا نے ان قیدیوں کی ہلاکت کی غیر تصدیق شدہ 
ویڈیو جاری کر دی۔ یہ معاملہ اب زیرِ تفتیش ہے۔ انڈیا میں جیلوں میں عملے
 کی کمی اور جیلوں میں گنجائش سے زیادہ قیدیوں کی موجودگی ایک بڑا مسئلہ 
ہے۔ انڈیا کے نیشنل کرائم ریکارڈ بیورو کے مطابق ملک میں 1401 جیلوں میں 
420000 قیدی موجود ہیں جبکہ ان کی گنجائش 366781 ہے۔ جیل کے محافظوں اور 
اہلکاروں کے عہدوں میں سے ایک تہائی پر کوئی بھی تعینات نہیں ہے۔ تہار جی
ل میں اہلکاروں کے آدھے عہدے خالی پڑے ہیں۔ قیدی ہی ’سب کچھ‘ کرتے ہیں۔ ’
ایک اندازے کے مطابق انڈیا کی جیلوں میں قید تقریباً دو تہائی قیدیوں کے 
مقدمات کی سماعت جاری ہے جو کہ گنجائش سے زیادہ قیدیوں کے مسئلے کی ایک ب
ڑی وجہ ہے۔ بھوپال میں جیل توڑنے کے واقعے کو قیدیوں کے وکلا نے قتل قرار
 دیا۔ اس واقعے کی وجہ سے انڈیا میں جیلوں کے مسائل ایک مرتبہ پھر منظرِ 
عام پر آ گئے۔ اس جیل میں 1400 قیدیوں کی گنجائش ہے مگر وہاں 3000 قیدی ر
کھے گئے ہیں۔ بھوپال ریاست مدھیا پردیش میں ہے۔ مدھیا پردیش میں جیلوں کے
 توڑے جانے کی ایک تاریخ بھی موجود ہے۔ 2011 میں دبرا جیل میں نو قیدیوں 
نے جیل کے عملے کی چائے میں کچھ ملایا اور بھاگ گئے۔ 2013 میں خاندوا جیل
 سے پانچ قیدی باتھ روم کی کھڑکی کے ذریعے فرار ہوگئے۔ ریٹائرڈ افسران کا
 کہنا ہے کہ نظام کی بہتری کے لیے کوئی کام نہیں کر رہا۔ ریٹائرڈ جیل اہل
کار جی کے اگروال نے بھوپال میں بی بی سی سے بات کرتے ہوئے کہا کہ ’ہماری
 جیلیں تباہ ہو رہی ہیں۔‘ انھوں نے اعلیٰ افسران کو ہاتھ سے لکھے ہوئے مت
عدد خطوط بھی دکھائے جن میں وہ اصلاحات کی استدعا کر رہے تھے۔ دو سال قبل
 انھوں نے اعلیٰ حکام کو ایک پیغام میں کہا تھا کہ بھوپال جیل میں ’کسی ب
ڑے حادثے‘ کا خطرہ ہے کیونکہ اس کے ’ڈھانچے میں کمزوریاں ہیں، عملے کی حا
لت بری اور سکیورٹی انتہائی کم ہے۔‘ ان کا کہنا ہے کہ اس باوجود کوئی تبد
یلی نہیں ہوئی۔ ڈاکٹر سدھارت گپتا نے ’عدالت کے باہر نقصِ امن‘ کے جرم می
ں جیل میں دو راتیں گزاریں۔ ان کا کہنا ہے کہ جیل کے اندر محافظوں کی تعد
اد انتہائی کم ہے۔‘ ان کا کہنا ہے کہ جیل کے اندر قیدی ہی سب کچھ کرتے ہی
ں جس میں کھانا پکانے سے لے کر قیدیوں کی گنتی کرنا تک شامل ہے۔ اصلاحات 
کے دباؤ کے نتیجے میں مدھیا پردیش میں جیلوں کے سربراہ سنجے چوہدری نے ’ت
یزی سے جدت‘ لانے کا وعدہ کیا ہے۔ وہ کہتے ہیں ’ہم سکیورٹی بڑھا رہے ہیں،
  عملے میں اضافہ کر رہے ہیں اور ایک ہائی سکیورٹی زون بھی بنا رہے ہیں۔‘

