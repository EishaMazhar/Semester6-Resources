 
         رحیم یار خان: بسوں کے تصادم میں 30 افراد ہلاک،60 سے زائد زخمی

  
پاکستان کے صوبہ پنجاب کے شہر رحیم یارخان میں دو مسافر بسوں کے تصادم می
                  ں کم از کم 30 افراد ہلاک اور 60 سے زائد زخمی ہو گئے۔

  
                                         Mon, 17 Oct 2016 05:12:52 GMT

  
پاکستان کے سرکاری ذرائع ابلاغ کے مطابق صوبہ پنجاب کے شہر رحیم یارخان م
یں دو مسافر بسوں کے تصادم میں کم سے کم 30 افراد ہلاک اور درجنوں زخمی ہ
و گئے ہیں۔ رحیم یار خان پولیس کے ترجمان ارشد نواز کے مطابق حادثہ صبح 6
 بجے کے قریب خان پور کے علاقے میں پیش آیا جہاں کراچی سے بہاولپور آنے و
الی اور سیالکوٹ سے کراچی جانے والی دو مسافر بسیں آپس میں سامنے سے ٹکرا
 گئیں۔ ارشد نواز نے صحافی ناضر خان کو بتایا کہ حادثے کی وجہ دھریجہ پھا
ٹک کے قریب ایک خطرناک موڑ اور بس ڈرائیوروں کی تیز رفتاری تھی جب ایک بس
 دوسری گاڑی کو اوور ٹیک کرتے ہوئے سامنے سے آنے والی بس سے ٹکرا گئی۔ مق
امی لوگوں کے مطابق کئی زخمی بروقت طبی سہولتیں نہ ملنے کی وجہ سے بھی لق
مہ اجل بنے،، کیونکہ زخمیوں کو رحیم یار خان منتقل کرنے کے لیے بھی ایمبو
لینسیں اوچ شریف،لیاقت پور اور رحیم یار خان سے منگوانا پڑیں۔ زخمیوں کو 
رحیم یار خان اور خان پور کے ہسپتالوں میں لے جایا گیا ہے بیشترزخمیوں کی
 حالت تشویش ناک بتائی جا رہی ہے۔ پولیس اور ریسکیو کے اہلکاروں کہنا ہے 
کہ ہلاک اور زخمی ہونے والوں میں خواتین اور بچے بھی شامل ہیں۔ حادثہ اتن
ا شدید تھا کہ ریسکیو آپریشن کے دوران بسوں کو کاٹ کر لوگوں کو نکالا گیا
۔ وزیرِ اعلی پنجاب نے حادثے پر افسوس کا اظہار کرتے ہوئے زخمیوں کو ہر م
مکن امداد پہنچانے کی ہدادیت کی ہے۔ انھوں نے واقعے کی رپورٹ بھی طلب کی 
                                                                   ہے۔

