 
ایک ہفتے میں جنرل راحیل شریف کا پاکستان کے زیرانتظام کشمیر کا دوسرا دو
                                                                    رہ

  
پاکستان کی بّری فوج کے سربراہ جنرل راحیل شریف نے اتوار کو لائن آف کنٹر
       ول کے اگلے مورچوں کا دورہ کیا اور آپریشنل تیاریوں کا جائزہ لیا۔

  
                                         Sun, 09 Oct 2016 11:09:09 GMT

  
پاکستان کی بّری فوج کے سربراہ جنرل راحیل شریف نے اتوار کو لائن آف کنٹر
ول کے اگلے مورچوں کا دورہ کیا اور آپریشنل تیاریوں کا جائزہ لیا۔ پاک فو
ج کے شعبہ تعلقات عامہ آئی ایس پی آر کی جانب سے جاری بیان کے مطابق جنرل
 راحیل شریف نے کنٹرول لائن کے حاجی پیر سیکٹر پر اگلے مورچوں کا دورہ کی
ا۔ اس موقع پر لائن آف کنٹرول پر10 کور کے کور کمانڈر لیفٹیننٹ جنرل ظفر 
اقبال نے آرمی چیف کا استقبال کیا۔ مقامی کمانڈرز نے جنرل راحیل شریف کو 
فوج کی آپریشنل تیاریوں پر بریفنگ دی۔ بیان میں کہا گیا ہے کہ جوانوں سے 
اپنے خطاب میں آرمی چیف جنرل راحیل شریف نے لائن آف کنٹرول پر نگرانی کے 
موثر نظام اور فوج کی تیاریوں پر اظہار اطمینان کیا جبکہ اگلے مورچوں پر 
تعینات جوانوں کے بلند حوصلوں کی تعریف کی۔ واضح رہے کہ ایک ہفتے کے دورا
ن آرمی چیف کا پاکستان کے زیر انتظام کشمیر کا یہ دوسرا دورہ ہے۔ اس سے ق
بل آرمی چیف نے 'سٹرائیک کور' کے ہیڈ کوارٹر کا دورہ کیا تھا جو منگلا کے
 مقام پر واقع ہے اور اسے عام طور پر 'کور اول' کہا جاتا ہے۔ خیال رہے کہ
 29 ستمبر کو انڈیا نے دعویٰ کیا تھا کہ اس نے پاکستان کے زیر انتظام کشم
یر میں شدت پسندوں کے لانچ پیڈز پر سرجیکل سٹرائیکس کیں جس کے بعد دونوں 
ملکوں کے درمیان کشیدگی عروج پر پہنچ گئی تھی۔ پاکستان نے انڈیا کی جانب 
سے سرجیکل سٹرائیکس کے دعوے کو مسترد کرتے ہوئے کہا تھا کہ یہ کنٹرول لائ
ن پر سیز فائر کی خلاف ورزی کا واقعہ تھا جس کے نتیجے میں اس کے دو فوجی 
ہلاک ہوئے۔ انڈیا کی جانب سے سرجیکل سٹرائیکس کا دعویٰ ایسے وقت میں سامن
ے آیا جب 18 ستمبر کو انڈیا کے زیر انتظام کشمیر کے اوڑی سیکٹر میں بریگی
ڈ ہیڈ کوارٹر پر حملے میں 18 فوجی ہلاک ہوئے تھے۔ دوسری جانب پاکستان کے 
دفتر خارجہ نے انڈین فوج کے ہاتھوں 12 سالہ کشمیری بچے کی ہلاک پر افسوس 
کا اظہار کرتے ہوئے کہا کہ 12 سالہ لڑکے کی ہلاکت انڈیا کے زیر انتظام کش
میر میں انڈین فوج کی بربریت اور ریاستی دہشت گردی کی بدترین مثال ہے۔ دف
تر خارجہ کی جانب سے جاری بیان میں کہا گیا کہ حکومت پاکستان اور عوام ان
ڈین فوج کے ہاتھوں 12 سالہ کشمیری لڑکے جنید احمد کی ہلاکت پر انتہائی اف
سوس کا اظہار کرتے ہیں اور دکھ کی اس گھڑی میں متاثرہ خاندان کے غم میں ب
رابر کے شریک ہیں۔ بیان میں مزید کہا گیا کہ جنید احمد کو بے دردی سے قتل
 کیا جانا کشمیر میں ہندوستانی حکومت کی ریاستی دہشت گردی کی بدترین مثال
 اور انتہائی افسوس ناک واقعہ ہے۔ بیان میں مزید کہا گیا کہ انڈیا کے زیر
 انتظام کشمیر میں لوگ بنیادی حقوق کا مطالبہ کررہے ہیں خاص طور پر حق خو
د ارادیت کا جو انھیں اقوام متحدہ کی سکیورٹی کونسل نے دیا تھا۔ دفتر خار
جہ کے مطابق تین ماہ سے زائد عرصے سے کشمیر میں جاری کشیدگی کے نتیجے میں
 انڈین فوجیوں کے ہاتھوں 115 سے زائد بے گناہ اور بے بس کشمیریوں کو ہلاک
 کیا جاچکا ہے جبکہ 15 ہزار سے زائد زخمی ہیں۔ بیان میں کہا گیا ہے کہ اس
 کے علاوہ سینکڑوں افراد پیلٹ گنز کے چھرے لگنے سے بینائی سے محروم ہوچکے
                                 ہیں جن میں خواتین و بچے بھی شامل ہیں۔

