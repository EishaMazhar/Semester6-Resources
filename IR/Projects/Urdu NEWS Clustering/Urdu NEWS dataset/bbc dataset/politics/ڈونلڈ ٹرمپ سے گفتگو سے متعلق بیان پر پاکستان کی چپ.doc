 
                    ڈونلڈ ٹرمپ سے گفتگو سے متعلق بیان پر پاکستان کی چپ

  
امریکہ کے منتخب صدر ڈونلڈ ٹرمپ کے عملے کی جانب سے پاکستانی وزیر اعظم ن
واز شریف کے ساتھ ٹیلی فون پر بات چیت کی وضاحت کے بعد پاکستانی دفترِ خا
                                    رجہ نے تبصرہ کرنے سے انکار کر دیا۔

  
                                         Sat, 03 Dec 2016 01:46:06 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے امریکہ کے منتخب صدر ڈونلڈ ٹرمپ کے عملے کی
 جانب سے پاکستانی وزیر اعظم نواز شریف کے ساتھ ٹیلی فون پر بات چیت کی و
ضاحت اور گفتگو کا مختلف متن سامنے آنے کے بعد سے پاکستان نے چپ سادھ لی 
ہے۔ بی بی سی سے بات کرتے ہوئے پاکستانی دفتر خارجہ کے ترجمان نفیس ذکریہ
 نے اس پر تبصرہ کرنے سے انکار کر دیا۔ ان کا کہنا تھا ’ہمارے پاس ان (ٹر
مپ کے انتقال اقتدار کے عملے ) کی جانب سے کوئی بیان نہیں آیا ہے اس لیے 
میں اس پر تبصرہ نہیں کروں گا۔‘ وزیر اعظم پاکستان نے دو دن قبل یعنی بدھ
 کو امریکہ کے منتحب صدر ڈونلڈ ٹرمپ کو مبارک باد دینے کے لیے ٹیلی فون ک
یا تھا۔ جس کے بعد وزیرِ اعظم ہاؤس نے روایت کے برعکس دونوں سربراہان کے 
درمیان ہونے والی گفتگو کا تمام متن پریس ریلیز کے ذریعے جاری کر دیا۔ * 
’ٹرمپ پاکستان کے حل طلب مسائل میں کردار ادا کرنے پر تیار‘ اس کے نتیجہ 
میں امریکی میڈیا اور سابق امریکی حکومتی اہلکاروں نے پاکستان کو شدید تن
قید کا نشانہ بناتے ہوئے اسے سفارتی آداب کی خلاف وزری قرار دیا۔ اس سلسل
ے میں پاکستانی دفتر خارجہ کا کہنا ہے ’وہ کسی اور حکومتی ادارے کی کاررو
ائی سے متعلق تبصرہ نہیں کر سکتے۔‘ ’جب بھی کوئی نیا صدر آتا ہے تو روایت
 کے مطابق دنیا کے تمام سربراہان اسے کال کرتے ہیں۔ وزیر اعظم نواز شریف 
نے بھی ایسا ہی کیا ہے۔‘ پاکستانی وزیر اعظم کے ساتھ ٹیلی فون پر امریکی 
منتخب صدر کی گفتگو پر تنقید کے بعد ڈونلڈ ٹرمپ کے انتقال اقتدار کے عملے
 نے اپنے رد عمل میں ایک بیان جاری کیا۔ ٹیم نے دونوں رہنماؤں کے درمیان 
ہونے والی گفتگو کا اپنا مختلف متن جاری کیا ہے۔ میڈیا رپورٹس کے مطابق ٹ
رمپ کی ٹیم نے کہا ہے کہ ’منتخب صدر ڈونلڈ ٹرمپ اور پاکستانی وزیر اعظم ک
ے درمیان موثر بات چیت ہوئی ہے جس میں باہمی تعلقات کو مضبوط بنانے پر با
ت کی گئی۔‘ رپورٹس میں بغیر کسی مشیر کا نام لیے کہا گیا ہے کہ ’پاکستان 
کی جانب سے جاری کردہ بیان میں ایسی باتیں ڈونلڈ ٹرمپ سے منصوب کی گئی جو
 کہنا ان کا مقصد نہیں تھا۔‘ پاکستان کی جانب سے جاری ہونے والے بیان پر 
امریکہ میں منتخب صدر ڈونلڈ ٹرمپ کو بھی شدید تنقید کا نشانہ بنایا جا رہ
ا ہے۔ اس کی وجہ ماضی میں ان کی جانب سے ٹویٹ کے ذریعے پاکستان مخالف بیا
نات ہیں۔ دو ہزار گیارہ میں ڈونلڈ ٹرمپ نے ایک ٹویٹ کے ذریعے کہا تھا کہ 
’پاکستان ہمارا دوست نہیں ہے۔‘ دونوں سربراہان کے درمیان گفتگو کے بارے م
یں پاکستانی دفتر خارجہ کے ترجمان نفیس زکریہ کا کہنا تھا ’امریکی منتخب 
صدر ڈونلڈ ٹرمپ نے خطے میں دلچسپی کا اظہار کرتے ہوئے تعلقات بڑھانے کی ب
ات کی۔ انھوں نے پاکستان آنے کی خواہش ظاہر کی اور ہم انھیں خوش آمدید کہ
تے ہیں۔ ساتھ ہی ساتھ انھوں نے خطے کے تنازعات کے حل میں اپنا کردار ادا 
کرنے کی بات بھی کی۔ اور ظاہر ہے ان کا واضح اشارہ پاکستان اور بھارت کے 
درمیان تنازعات کی طرف تھا۔‘ خیال رہے پاکستان کی جانب سے شائع ہونے والے
 بیان کے مطابق وزیراعظم نواز شریف سے امریکہ کے منتخب صدر ڈونلڈ ٹرمپ نے
 ٹیلی فون پر بات کرتے ہوئے کہا تھا کہ ’تصفیہ طلب مسائل کے حل کے لیے آپ
 جو بھی کردار چاہتے ہیں وہ ادا کرنے پر تیار ہوں۔‘ حکومتی بیان کے مطابق
 ’ڈونلڈ ٹرمپ نے کہا کہ وزیراعظم نوازشریف بہترین ساکھ رکھتے ہیں اور زبر
دست کارکردگی کا مظاہرہ کر رہے ہیں جس کے اثرات ہر شعبے میں دیکھے جا سکت
ے ہیں۔‘ وزیراعظم کی جانب سے دورہ پاکستان کی دعوت پر امریکہ کے منتخب صد
ر نے کہا کہ ’وہ شاندار ملک کے بہترین لوگوں اور خوبصورت مقامات کا دورہ 
کرنا پسند کریں گے۔‘ بیان کے مطابق ’ڈونلڈ ٹرمپ نے وزیراعظم نواز شریف سے
 کہا کہ وہ 20 جنوری کو عہدہ صدارت سنبھالنے سے پہلے بھی جب چاہیں انھیں 
فون کر سکتے ہیں۔‘ اس سلسلے میں پاکستانی وزیر اطلاعات اور وزیر اعظم ہاؤ
               س سے ردعمل لینے کے لیے کی گئی کوششیں بے سود ثابت ہوئیں۔

