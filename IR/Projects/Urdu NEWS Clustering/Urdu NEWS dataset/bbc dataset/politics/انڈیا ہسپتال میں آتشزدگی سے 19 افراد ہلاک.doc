 
                            انڈیا: ہسپتال میں آتشزدگی سے 19 افراد ہلاک

  
انڈیا کی مشرقی ساحلی ریاست اڑیسہ کے دارالحکومت بھونیشور میں ایک نجی ہس
 پتال میں آگ لگنے سے کم از کم 19 افراد ہلاک اور متعدد زخمی ہو گئے ہیں۔

  
                                         Tue, 18 Oct 2016 02:41:15 GMT

  
انڈیا کی مشرقی ساحلی ریاست اڑیسہ (اوڈیشہ) کے دارالحکومت بھونیشور میں ا
یک نجی ہسپتال میں آگ لگنے سے کم از کم 19 افراد ہلاک اور متعدد زخمی ہو 
گئے ہیں۔ مقامی حکام نے بتایا کہ آگ کی ابتدا ایس یو ایم ہسپتال کے ڈایال
سس وارڈ سے ہوئی اور پھر یہ دوسرے وارڈوں میں بھی پھیل گئي۔ آگ نے ہسپتال
 کے آئی سی یو وارڈ کو بھی اپنی گرفت میں لے لیا جس کے بعد مریضوں کو وہا
ں سے باہر نکالا گیا۔ درجنوں مریضوں کو شہر کے دوسرے ہسپتالوں میں منتقل 
کر دیا گیا ہے۔ ان میں سے 14 مریضوں نے سرکاری ہسپتال پہنچنے کے دوران ہی
 دم توڑ دیا۔ حکام کے مطابق زیادہ تر اموات دھویں کی وجہ سے ہوئیں اور ہل
اکتوں کی تعداد میں اضافے کا خدشہ ہے۔ بھونیشور سے صحافی سندیپ ساہو نے ب
تایا ہے کہ مزید 32 مریضوں کا شہر کے مختلف ہسپتالوں میں علاج جاری ہے جب
کہ بعض مریضوں کو دوسرے شہر کٹک بھی بھیجا گیا ہے۔ آگ بجھانے کے لیے سات 
گاڑیوں اور 120 فائر فائٹروں نے سخت محنت کی۔ وزیر اعظم نریندر مودی نے ٹ
وئٹر کے ذریعے آتشزدگی پر سخت رنج و غم کا اظہار کیا ہے۔ سندیپ ساہو کے م
طابق لواحقین اپنے اپنے مریضوں کی تلاش میں ایک ہسپتال سے دوسرے ہسپتال ب
ھٹک رہے ہیں اور ان کی مدد کے لیے اڑیسہ حکومت نے ایک مفت نمبر جاری کیا 
ہے۔ ریاست کے وزیر اعلیٰ نوین پٹنائک نے ہسپتال کا دورہ کیا ہے اور اس حا
دثے کی تحقیقات کا حکم بھی دیا ہے۔ اس سے قبل سنہ 2011 میں کولکتہ کے ایک
                 ہسپتال میں لگنے والی آگ میں 89 افراد ہلاک ہو گئے تھے۔

