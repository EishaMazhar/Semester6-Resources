 
               کشمیر ڈائری: بچوں کی تعلیم کا معاملہ بھی سیاست کی زد پر

  
اپنے ساتھیوں کی چھرّوں سے چھلنی جسم اور آنکھیں دیکھنے کے باوجود زندگی 
    کی امید رکھنا، اس سے بڑا امتحان ایک بچے کے لیے اور کیا ہو سکتا ہے۔

  
                                         Wed, 26 Oct 2016 06:27:43 GMT

  
انڈیا کے زیرِ انتظام کشمیر میں تین ماہ سے زیادہ عرصے سے جاری احتجاج کی
 لہر، تشدد اور کرفیو کا کشمیریوں پر کیا اثر پڑا ہے؟ بی بی سی اردو نے س
رینگر کی رہائشی ایک خاتون سے رابطہ کیا جن کے تجربات و تاثرات کی ساتویں
 کڑی یہاں پیش کی جا رہی ہے۔ کشمیر میں مواصلاتی بلیک آؤٹ جزوی طور پر خت
م ہوا ہے۔ لینڈ لائن اور موبائل فون کی سہولت تو بحال کر دی گئی ہے لیکن 
موبائل انٹرنیٹ سروس بدستور بند ہے جس کی وجہ سے یہ تحریریں آپ تک بلاتعط
ل پہنچانے میں تاخیر ہو سکتی ہے۔ کشمیر میں انسان سانس بھی لے تو اسے سیا
سی رنگ دے دیا جاتا ہے۔ ہم سانس لے رہے ہیں اس لیے حالات ٹھیک ہیں۔گھروں 
سے باہر سودا سلف لینے نکلے ہیں اس لیے کشمیر میں آزادی کا جوش ختم ہوگیا
 ہے۔ ٭ مظفر پنڈت کی موت کب ہوئی؟ ٭ کشمیریوں کے لیے کوئی جگہ محفوظ ہے؟ 
٭ کشمیر میں انڈین فوج کا 'جرنیلی بندوبست' ٭ 'بھیڑ بکریاں بچ گئیں مگر ا
نسانی جانیں نہیں' ٭ 'ہمارے پتھر محبت کی نشانی' ٭ جہاں قاتل ہی منصف ہیں
 ہمارے بچوں کی تعلیم کا معاملہ بھی سیاست کی زد پر آ گیا ہے۔ سرکار نے ا
علان کیا ہے کہ دسویں اور بارہویں جماعت کے امتحانات نومبر میں اپنے مقرر
ہ وقت پر لیے جائیں گے۔ واضح رہے کہ تقریباً گذشتہ چار ماہ سے سکول اور د
یگر تعلیمی ادارے بند رہے ہیں اور تعلیمی سال کا نصف حصہ کرفیو اور ہڑتال
وں کی نذر ہوگیا ہے۔ کئی سکولوں کے حکام کے مطابق جولائی تک کلاسوں کا 30
 سے 40 فیصد نصاب بھی ختم نہیں ہو پایا تھا پھر نومبر میں امتحان لینے کا
 کوئی جواز ہی نہیں بنتا مگر سرکار کے لیے حالات کو معمول کے مطابق دکھان
ے کے لیے یہ ایک ہتھیار بن گیا ہے۔ اسے بچوں کی بہبود سے کوئی غرض نہیں ا
ور نہ ہی اس بات کی فکر ہے کہ موجودہ حالات میں بچوں کے حق میں کون سا فی
صلہ زیادہ موزوں ہے۔ جن بچوں نے پچھلے چار ماہ سے صرف خون خرابہ دیکھا ہے
 ان کی نفسیاتی حالت کی سرکار کو کوئی فکر نہیں ہے۔ جو بچے گولیوں اور چھ
رّوں سے زخمی ہسپتالوں میں پڑے ہیں ان کے بارے میں اس نے کچھ سوچا ہے؟ جو
 بچے جیلوں میں بند ہیں ان کے بارے میں تو سرکار نے کہا ہے کہ ان کا امتح
ان جیل میں ہی لیا جائے گا۔ جس بچے کو اس کی ماں امتحان کی صبح گہری نیند
 سے اٹھا کر کڑک چائے کی پیالی تھماتی تھی، اس بچے کو کیا اب جیلر صبح سو
یرے جگائے گا؟ وہی جیلر جس نے کچھ دن پہلے پوچھ گچھ کے دوران اس کی بھرپو
ر پٹائی کی تھی۔ وہ بچے جن کے گھروں کی کھڑکیوں اور شیشوں کو حفاظتی دستو
ں نے توڑا، ان کے جاڑے کی ٹھنڈی ہوا میں جمے ہاتھ کیا امتحان میں کچھ لکھ
 پائیں گے؟ جس بچے نے ہندوستانی فوجیوں کو اپنے نہتے باپ پر گولی چلاتے د
یکھا یا اپنی کھڑی فصل کو آگ لگاتے ہوئے دیکھا وہ بچہ معاشرتی علوم کے ام
تحان میں ہندوستانی جمہوریت کے بارے میں رٹے رٹائے جملے لکھ پائے گا؟ اور
 اگر لکھ بھی پایا تو ایسے امتحان کا کیا مقصد؟ بچے نہ جھوٹ لکھنے کا ہنر
 سیکھ لیا۔ کیا تعلیم کا یہی مقصد ہے؟ ہمارے بچوں کو پچھلے چار ماہ میں ی
ہ تعلیم ملی ہے کہ ان کی زمین پر ہندوستان نے قبضہ کیا ہوا ہے اور ان کے 
حکمران طاقت کے بھوکے ہیں۔ انھوں نے یہ سیکھا ہے کہ کشمیر میں سر اٹھا کر
 چلنے کی سزا موت ہے اور ہماری علاقائی حکومت نے ایک مصنوعی طاقت کے عوض 
کشمیری عوام اور کشمیری بچوں کے مستقبل کو بیچ دیا ہے۔ کشمیر کی تاریخ می
ں پہلے کبھی کشمیری بچے اس درجے کی بربریت کا شکار نہیں ہوئے تھے جس درجہ
 اس مرتبہ ہوئے۔ اپنے ساتھیوں کی چھرّوں سے چھلنی جسم اور آنکھیں دیکھنے 
کے باوجود زندگی کی امید رکھنا، اس سے بڑا امتحان ایک بچے کے لیے اور کیا
                                                           ہو سکتا ہے۔

