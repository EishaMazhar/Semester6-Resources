 
                         ’دنیا کی 92 فیصد آبادی فضائی آلودگی سے متاثر‘

  
اقوامِ متحدہ کے ادارہ برائے صحت کے مطابق دنیا کی 92 فیصد آبادی ایسے مق
امات پر رہتی ہے جہاں کی فضا آلودہ اور مختلف بیماریاں لاحق ہونے کا خطرہ
                                                                   ہے۔

  
                                         Tue, 27 Sep 2016 14:20:30 GMT

  
اقوامِ متحدہ کے ادارہ برائے صحت کے مطابق دنیا میں ہر دس میں سے نو افرا
د آلودہ فضا میں سانس لے رہے ہیں۔ ورلڈ ہیلتھ آرگنائزیشن کے بقول دنیا کی
 92 فیصد آبادی ایسے مقامات پر رہتی ہے جہاں کی فضا آلودہ ہے جس کے باعث 
لوگوں کو عارضہ قلب، کینسر اور پھیپھڑوں کا سرطان ہونے کا خطرہ ہے۔ ورلڈ 
ہیلتھ آرگنائزیشن کے مطابق جنوب مشرقی ایشیا اور دنیا کے کئی دیگر ممالک 
میں ہر تین میں سے دو اموات ان بیماریوں کی وجہ سے ہوتی ہیں اور غریب مما
لک میں دن بہ دن صورتحال خراب ہوتی جا رہی ہے۔ ٭ ’فضائی آلودگی صحتِ عامہ
 کے لیے سب سے بڑا خطرہ‘ ٭ آلودگی کی پیمائش کا سافٹ ویئر تیار ایک انداز
ے کے مطابق ہر سال 30 لاکھ اموات فضائی آلودگی کے باعث ہوتی ہیں۔ ورلڈ ہی
لتھ آرگنائزیشن کے مطابق گھروں کے اندرے ایندھن جلانے سے اندر کی فضا بھی
 آلودہ ہوتی ہے اور دنیا بھر میں ہر نو اموات میں سے ایک کی وجہ فضائی آل
ودگی ہوتی ہے۔ فضائی آلودگی کے چھوٹے ذرات انسانی خون میں داخل ہوکر دماغ
 کو متاثر کر سکتے ہیں۔ ترکمانستان وہ ملک ہے جہاں فضائی آلودگی کے باعث 
ہونے والی اموات کی شرح سب سے زیادہ ہے۔ ایسے پہلے پانچ ممالک میں تاجکست
ان، ازبکستان، افغانستان اور مصر بھی شامل ہیں۔ ورلڈ ہیلتھ آرگنائزیشن سے
 وابستہ ڈاکٹر کارلس ڈورا نے خبر رساں ادارے اے پی کو بتایا کہ ’مجموعی ص
ورتحال یہ ہے کہ امیر ممالک میں فضا کو صاف کرنے میں کافی بہتری آ رہی ہے
 جبکہ غریب ممالک میں حالات خراب ہوتے جا رہے ہیں۔‘ ورلڈ ہیلتھ آرگنائزیش
ن کے مطابق ذرائع نقل وحمل اور کچرے کی آلودگی اور دوبارہ قابلِ استعمال 
                  توانائی کے استعمال سے فضائی آلودگی کم کی جا سکتی ہے۔

