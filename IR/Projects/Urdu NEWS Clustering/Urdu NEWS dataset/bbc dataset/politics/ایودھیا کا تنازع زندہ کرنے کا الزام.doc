 
                                   ایودھیا کا تنازع زندہ کرنے کا الزام

  
انڈیا کے وزیر ثقافت مہیش شرما منگل کو ایودھیا میں اس جگہ کا معائنہ کری
                 ں گے جہاں حکومت رامائن کا میوزیم تعمیر کرنا چاہتی ہے۔

  
                                         Mon, 17 Oct 2016 14:58:51 GMT

  
انڈیا کے وزیر ثقافت مہیش شرما منگل کو ایودھیا میں اس جگہ کا معائنہ کری
ں گے جہاں حکومت رامائن کا عجائب گھر تعمیر کرنا چاہتی ہے۔ یہ عجائب گھر 
اس جگہ سے تقریباً 15 کلومیٹر دور قائم کرنے کی تجویز ہے جہاں کبھی بابری
 مسجد ہوا کرتی تھی۔ ٭ ایودھیا تنازع، ٹکراؤ یا سنہری موقع؟ ریاست کی حکم
راں جماعت سماجوادی پارٹی کا الزام ہے کہ حکومت ریاستی انتخابات سے پہلے 
یہ تنازعہ پھر اٹھانے کی تیاری کر رہی ہے۔ بابری مسحد کو ہندو قوم پرستوں
 نے6 دسمبر 1992 کو منہدم کردیا تھا۔ ہندوؤں کا دعوی ہے کہ ان کے بھگوان 
رام اسی جگہ پیدا ہوئے تھے جہاں بابری مسجد تعمیر کی گئی تھی، اور بی جے 
پی نے اسی مقام پر ایک عالیشان رام مندر بنانے کا وعدہ کیا تھا۔ رام مندر
 کی تحریک اور بی جے پی کی سیاسی قسمت کا چولی دامن کا ساتھ رہا ہے، لیکن
 کافی عرصے سے یہ معاملہ سرد خانے میں ڈال دیا گیا تھا۔ گزشتہ پارلیمانی 
انتخابات میں بھی بی جے پی نے رام مندر کے نہیں ترقی کے ایجنڈے پر الیکشن
 لڑا تھا۔ لیکن اب پھر اترپردیش میں ریاستی انتخابات ہونے والے ہیں۔ اور 
اس پس منظر میں وزیر ثقافت مہیش شرما کے اس اعلان کو کہ وہ ایودھیا جار ہ
ے ہیں، سیاسی ماحول کو گرم کرنے کی ایک کوشش کے طور پر دیکھا جارہا ہے حا
لانکہ بی جے پی اس بات سے انکار کرتی ہے کہ وہ یو پی کے الیکشن میں رام م
ندر کا مسئلہ اٹھائے گی۔ مہیش شرما کا کہنا ہے کہ یہ میوزیم ایودھیا کو ٹ
ورسٹ سرکٹ میں شامل کرنے کے منصوبے کے تحت تعمیر کیا جارہا ہےاور منصوبے 
پر 151 کروڑ روپے خرچ کیے جائیں گے۔ انھوں نے کہا کہ وہ رام لال کی مورتی
 کے درشن کے لیے بھی جائیں گے جو متنازع مقام پر قائم ایک عارضی مندر میں
 نصب ہے۔ اسی پس منظر میں وفاقی وزیر اوما بھارتی نے دعوی کیا ہے کہ متنا
زع زمین کی ملکیت پر اب کوئی اختلاف نہیں ہے حالانکہ یہ معاملہ سپریم کور
ٹ میں زیر سماعت ہے جہاں فریقین نے آلہ آباد ہائی کورٹ کے فیصلے کو چیلنج
 کر رکھا ہے۔ ریاست کی حکمراں سماجوادی پارٹی، دیگر سیاسی جماعتوں اور مس
لم تنظیموں کا الزام ہے کہ بی جے پی انتخابات سے پہلے فرقہ وارانہ کشیدگی
     بڑھانا چاہتی ہے اور رامائن کا میوزیم بھی اسی سلسلے کی ایک کڑی ہے۔

