 
                                       لاہور میں ’نیو پی پی پی کا جنم‘

  
لاہور میں اپنے انچاسویں یوم تاسیسں کے موقع پر ایک نئی پیپلز پارٹی جنم 
لے رہی ہے۔ سوشل میڈیا پر ’نیو پی پی پی‘ کا ہیش ٹیگ بھی چلایا جا رہا ہے
                                                                     ۔

  
                                         Wed, 30 Nov 2016 15:35:01 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے پیپلز پارٹی آج ایک ایسے دوراہے پر کھڑی ہے
 جہاں اسے نئے تقاضوں کے مطابق نئے راستے تلاش کرنے ہیں اور پرانی رکاوٹی
ں دور کرنی ہیں۔ اس جماعت کے لیے رہنماؤں کی قربانیوں کی بنیاد پر مزید و
وٹ حاصل کرنا اب مشکل ہے۔ پارٹی کہتی ہے آج لاہور میں انچاسویں یوم تاسیس
ں کے موقع پر ایک نئی پیپلز پارٹی جنم لے رہی ہے۔ پارٹی سوشل میڈیا پر ’ن
یو پی پی پی‘ کا ہیش ٹیگ بھی چلا رہی ہے۔ اپنی مقبول رہنما بےنظیر بھٹو ک
ی ہلاکت کے بعد 2008 کے عام انتخابات میں پیپلز پارٹی نے کامیابی حاصل کی
 اور حکومت بنائی۔ اس نے قومی اسمبلی میں پنجاب سے باسٹھ نشستیں جیتیں تھ
یں۔ 2013 میں تقریباً اس کا صفایا ہوا اور صرف تین نشستیں ہاتھ آ سکیں۔ د
و ہزار آٹھ کے عام انتخابات میں پنجاب اسمبلی میں 106 نشتوں کے مقابلے می
ں 2013 میں اسے محض آٹھ نشتیں مل سکیں۔ دو ہزار اٹھارہ کے انتخابات تک اس
ے اپنی ’لائین اینڈ لنتھ‘ درست کرنی ہے ورنہ وہ میچ بھی ہار جائے گی۔ یہ 
لاہور ہی تھا جہاں پیپلز پارٹی پیدا ہوئی تھی۔ پاکستان میں اقتدار کا منب
ہ سمجھے جانے والے پنجاب کے اسی دل میں پیپلز پارٹی کے بارے میں عام رائے
 کافی جارحانہ ہے۔ سڑکوں پر عام لوگوں سے بات کریں تو وہ کہتے ہیں کہ پیپ
لز پارٹی کو پہلے روٹی، کپڑا اور مکان کا وعدہ پورا کرنا ہوگا، کوئی کہتا
 ہے وہی کریں جو پنجاب حکومت کر رہی ہے اور کسی نے کہا کہ مہنگائی اور لو
ڈشیڈنگ کا خاتمہ اور نئے روزگار کے مواقع آج بھی لوگوں کی زندگیاں اجیرن 
کیے ہوئے ہیں۔ پیپلز پارٹی کی سینیئر رہنما شیری رحمان کہتی ہیں کہ روٹی،
 کپڑا اور مکان ان کی جماعت کا نعرہ ماضی میں بھی تھا اور آج بھی ہے لیکن
 اب نئے تقاضوں کے مطابق نئے نعرے اور وعدے بھی سامنے آئیں گے۔ ’دہشت گرد
ی ہے، ماحولیات کے مسائل ہیں اور ہاں بے روزگاری ہے۔ یہ چیلنج اس جماعت ک
ی تیسری پیڑھی نے اب حل کرنے ہیں۔‘ لیکن جماعت کو درپیش مسائل عوام سے جڑ
ے نہیں ہیں بلکہ جماعت کی اندرونی مشکلات بھی ہیں۔ پیپلز پارٹی کے بارے م
یں اس تاثر کو درست کرنا ہو گا کہ اصل رہنما بیٹا نہیں بلکہ ان کے والد ہ
یں۔ پوری طرح واضح نہیں کہ اہم فیصلے کون کرے گا؟ پھر پی پی پی کی اصل طا
قت اس کے جیالے ناراض اور ناامید ہیں اور کہیں اور دیکھ رہے ہیں۔ انھیں و
اپس لانا ہوگا۔ سینیئر صحافی اور سیاسی تجزیہ نگار راشد رحمان نے بی بی س
ی اردو سے بات کرتے ہوئے کہا کہ جب سے زرداری صاحب نے پارٹی کا کنٹرول سن
بھالا ہے جیالے ان کے فیصلوں سے خوش نہیں ہیں۔ وہ حوصلہ کھوچکے ہیں۔ اس ک
و ٹھیک کرنا ہے۔ وہ اس وقت ہی ہوسکتا ہے جب پارٹی وہیں جائے جہاں سے شروع
 ہوئی تھی یعنی بائیں بازو کی سینٹر پارٹی بنے۔ اسے عوام، کارکنوں اور دہ
قان کے لیے کام کرنا ہے پھر ہی پنجاب میں کامیابی حاصل ہوگی۔‘ پنجاب میں 
پارٹی کے سابق رہنما منظور احمد وٹو کو 2013 میں کامیابی نہیں دلوا سکے ت
ھے۔ تبدیلی ضروری تھی لہذا سابق وفاقی وزیر اطلاعات قمر الزماں کائرہ کو 
مرکزی پنجاب میں یہ ذمہ داری سونپی گئی ہے۔ تو اب عوام، کارکنوں اور کسان
وں کے لیے پیپلز پارٹی کا پیغام کیا ہے؟ قمر الزماں کائرہ کہتے ہیں کہ بل
اول خود نکلے ہیں ان کارکنوں کو منانے کے لیے۔ ’ان (کارکنوں) کا مطالبہ ت
ھا کہ عہدے کارکنوں کو دیے جائیں وہ انھوں نے دے دیے ہیں۔ اب چیئرمین خود
 مشاورتی عمل کے تحت نچلی تنظیموں کو مکمل کرنے جا رہے ہیں۔ اس سارے عمل 
میں کارکنوں کو ساتھ ملایا جا رہا ہے۔ پالیسی سازی میں مشاورت ہو رہی ہے 
اور یہ سات روز کی تقریبات اسے سلسے کی ایک کڑی ہے۔‘ پیپلز پارٹی کو اب ن
ہ بےنظیر بھٹو کی ہلاکت کے بعد کی ہمدردی حاصل ہے اور نہ اس کے پاس اپنے 
جیالوں اور کسانوں کے لیے بظاہر کوئی واضح پیغام ہے۔ ایسے میں اس ادھیڑ ع
مر سیاسی جماعت کی سمت کیا ایک نوجوان تبدیل کرسکے گا؟ سب نظریں اسی پر ل
                                                               گی ہیں۔

