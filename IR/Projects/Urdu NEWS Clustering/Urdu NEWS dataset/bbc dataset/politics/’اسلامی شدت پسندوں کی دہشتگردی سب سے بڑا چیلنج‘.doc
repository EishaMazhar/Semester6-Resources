 
                       ’اسلامی شدت پسندوں کی دہشتگردی سب سے بڑا چیلنج‘

  
جرمن چانسلر انگیلا میرکل نے اپنے نئے سال کے پیغام میں کہا ہے کہ جرمنی 
   کے سامنے سب سے بڑا چیلنج اسلامی شدت پسندوں کی جانب سے دہشت گردی ہے۔

  
                                         Sat, 31 Dec 2016 14:12:04 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے جرمن چانسلر انگیلا میرکل نے اپنے نئے سال 
کے پیغام میں کہا ہے کہ جرمنی کے سامنے سب سے بڑا چیلنج اسلامی شدت پسندو
ں کی جانب سے دہشت گردی ہے۔ انھوں نے برلن میں ٹرک کے ذریعے حملے کرنے وا
لے تیونس کے پناہ گزین کی جانب اشارہ کرتے ہوئے کہا کہ پناہ چاہنے والوں 
کی جانب سے اس طرح کے دہشت گردانہ حملے کا سوچ کر کراہت آتی ہے۔ انھوں نے
 کہا کہ 2016 ’سخت امتحانات‘ کا سال تھا تاہم انھوں نے اس اعتماد کا اظہا
ر بھی کیا کہ جرمنی ان میں کامیاب ہو سکے گا۔ انگیلا میرکل نے کہا ’ہم دہ
شت گردوں سے کہنا چاہتے ہیں، 'تم نفرت سے بھرے قاتل ہو لیکن تم یہ طے نہی
ں کر سکتے کہ ہم کیسے رہیں یا ہم کیسے جینا چاہتے ہیں۔ ہم آزاد ہیں، بامر
وت اور روشن خیال ہیں۔‘ خیال رہے کہ دو ہفتے قبل برلن میں کرسمس کے موقعے
 پر بھرے بازار میں ٹرک دوڑانے سے 12 افراد ہلاک ہو گئے تھے۔ رواں سال کے
 اوائل میں ایک نوجوان افغان پناہ گزین نے وئرزبرگ میں کلہاڑی سے ایک ٹری
ن میں حملہ کیا تھا جس میں پانچ افراد زخمی ہو گئے تھے جبکہ شام کے ایک پ
ناہ گزین کی درخواست مسترد کردی گئی تھی تو اس نے شہر آنسباخ کے ایک شراب
 خانے کے سامنے خود کو دھماکے سے اڑا لیا تھا جس میں 15 افراد زخمی ہوئے 
تھے۔ ان حملوں کے نتیجے میں جرمن چانسلر کو تنقید کا نشانہ بنایا گيا تھا
 کیونکہ انھوں نے گذشتہ سال دس لاکھ سے زیادہ پناہ گزینوں کو ملک میں داخ
لے کی اجازت دی تھی۔ تاہم جرمن چانسلر نے اپنے نئے سال کے پیغام میں کہا 
ہے کہ شام اور حلب کی تباہی کی تصاویر سے یہ پتہ چلتا ہے کہ جرمنی کے لیے
 یہ کتنا ’اہم درست‘ فیصلہ تھا کہ انھوں نے جنگ سے فرار ہونے والوں کو اپ
نے ہاں جگہ دی۔ انھوں نے کہا ’یہ چیزیں ہماری جمہوریت، قانون کی بالا دست
ی اور اقدار میں مضمر ہیں۔ اور یہ دہشت گردی کی نفرت انگیز دنیا کے خلاف 
ہیں اور اس سے زیادہ مضبوط ثابت ہوں گی۔ ایک ساتھ ہم مضبوط تر ہیں۔ ہمارا
 ملک مضبوط تر ہے۔‘ انگیلا میرکل نے ’غلط بیانیوں‘ کی مذمت کی جس سے لوگو
ں میں یہ تاثر پیدا ہو رہا ہے کہ یورپی یونین اور پارلیمانی جمہوریت قابل
 عمل نہیں رہے۔ انھوں نے کہا کہ یورپی یونین کی ’رفتار سست اور مشکلات بھ
ری‘ رہی اور برطانیہ کے نکل جانے سے اسے دھچکہ لگا ہے تاہم اب اسے ریاستو
ں کے بجائے ان چیزوں پر اپنی توجہ مرکوز کرنی چاہیے جس میں وہ بہتر ہیں۔ 
انھوں نے مزید کہا ’ہم جرمنی کے باشندے کبھی اس مغالطے میں نہیں پڑیں گے 
 کہ قومی طور پر ہمارا تنہا ہو کر چلنا ہمارے بہتر مستقبل کا ضامن ہوگا۔‘

