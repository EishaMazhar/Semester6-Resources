 
                                 افغانستان: قندوز میں طالبان کو 'شکست'

  
افغانستان کے شمالی صوبے قندوز کے گورنر نے کہا ہے کہ صوبائی دارالحکومت 
                              پر طالبان کے حملے کو پسپا کر دیا گيا ہے۔

  
                                         Tue, 04 Oct 2016 06:32:16 GMT

  
افغانستان کے شمالی صوبے قندوز کے گورنر نے کہا ہے کہ صوبائی دارالحکومت 
پر طالبان کے حملے کو پسپا کر دیا گيا ہے۔ گورنر اسداللہ امرخیل نے کہا ق
دوز شہر میں جنگ رک گئی ہے اور وہاں بڑے پیمانے پر طالبان جنگجو ہلاک ہوئ
ے ہیں۔ قندوز پر افغان طالبان کے تازہ حملے کے بعد جوابی کارروائی کے لیے
 کابل سے خصوصی فورسز کو بھیجا گیا تھا۔ خیال رہے کہ افغانستان میں استحک
ام کو یقینی بنانے کے لیے برسلز میں منعقدہ ڈونرز کانفرنس سے ایک روز قبل
 یہ لڑائی چھڑ گئی تھی۔ گذشتہ سال ستمبر میں طالبان نے مختصر وقت کے لیے 
قندوز کو اپنے قبضے میں کرلیا تھا اور یہ ان کی بڑی کامیابی تھی۔ اس سے ق
بل افغان طالبان کی پیش قدمی کے بارے میں عینی شاہدین نے بی بی سی کو بتا
یا تھا کہ پیر کو دن بھر شدید لڑائی جاری رہی۔ پیر کو بظاہر طالبان جنگجو
ؤں نے عسکری اہمیت کے حامل شہر پر قبضہ کر لیا تھا اور افغان طالبان کے ت
رجمان ذبیح اللہ مجاہد نے شہر میں کئی چوکیوں پر قبضہ کرنے کا دعویٰ کیا 
تھا۔ تاہم بعدازاں نیٹو فورسز اور مقامی پولیس نے بتایا کہ انھوں نے اضاف
ی اور سپیشل فورسز کی مدد سے دوبارہ کنٹرول حاصل کر لیا ہے۔ منگل کی صبح 
گورنر نے کہا کہ ابھی بھی شہر کو طالبان سے پاک کرنے کا آپریشن جاری ہے ا
ور 'لوگوں کو اپنی معمول کی زندگی شروع کر دینی چاہیے اور اپنے کام پر جا
نا چاہیے۔' انھوں نے کہا کہ 'اگر کوئی طالبان کسی گھر میں چھپا ہوا ہے تو
                            ہم اسے اجالا ہونے پر وہاں سے نکال لیں گے۔'

