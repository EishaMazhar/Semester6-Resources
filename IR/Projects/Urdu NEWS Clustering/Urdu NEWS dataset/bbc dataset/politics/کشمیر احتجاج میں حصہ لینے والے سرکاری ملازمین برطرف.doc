 
                  کشمیر: احتجاج میں حصہ لینے والے سرکاری ملازمین برطرف

  
بھارت کے زیرانتظام کشمیر میں حکومت نے ہند مخالف احتجاجی تحریک میں حصہ 
       لینے کی پاداش میں ایک درجن سے زیادہ ملازمین کو برطرف کر دیا ہے۔

  
                                         Thu, 20 Oct 2016 15:12:39 GMT

  
بھارت کے زیرانتظام کشمیر میں حکومت نے کئی سرکاری ملازمین کو علیحدگی پس
ند تحریک کا ساتھ دینے کے الزام میں نوکریوں سے برطرف کیا ہے۔ حکومت نے ا
یسے متعدد ملازمین کی فہرست مرتب کی جنھوں نے ہند مخالف ریلیوں میں شرکت 
کی۔ حکومت کا کہنا ہے کہ پہلے مرحلے میں صرف بارہ ملازمین کو نوکریوں سے 
برطرف کیا گیا ہے۔ ایسے تین درجن سے زیادہ ملازمین کی فہرست تیار کی گئی 
ہے جن پر الزام ہے کہ انھوں نے حکومت مخالف سرگرمیوں میں حصہ لیا۔ سرکاری
 ملازمین کے خلاف اس سرکاری اقدام کو اُس وسیع آپریشن کا حصہ سمجھا جارہا
 ہے، جسے ساڑھے تین ماہ سے جاری ہند مخالف احتجاجی تحریک کو دبانے کے لیے
 اگست میں شروع کیا گیا تھا۔ اس فیصلے کے خلاف عام لوگوں اور سرکاری ملاز
مین میں غم و غصہ پایا جاتا ہے۔ اعجاز احمد نامی ایک سرکاری ملازم نے بتا
یا: "تقریباً چار ماہ سے یہاں سب کچھ بند ہے۔ سرکاری ملازمین نے جان پر ک
ھیل کر سرکاری دفاتر میں کام کیا۔ ان ہی ملازمین کی وجہ سرکار کا وجود قا
ئم رہا۔ افسوس ہے کہ اب سرکار اپنے ہی ملازمین کے خلاف کاروائی کرنے لگی 
ہے۔" صحافی ریاض آہنگر کہتے ہیں: "لوگوں کو سیاسی سطح پر ڈیل کرنے میں حک
ومت ناکام ہوگئی تو اب انتقامی کاروائیاں شروع ہوگئیں، اور وہ بھی سرکاری
 ملازمین کے خلاف۔ یہ ڈکٹریٹرشپ کی بدترین مثال ہے۔" جموں و کشمیر میں مل
ازمین کی سب سے بڑی انجمن ایمپلائز جوائنٹ ایکشن کمیٹی کے سربراہ عبدالقی
وم وانی نے اس فیصلے کے خلاف احتجاج کرنے کا اعلان کیا۔ ان کا کہنا ہے : 
’ہم کسی بھی حد تک جائیں گے۔ اگر حکومت نے اس فیصلے کو واپس نہیں لیا تو 
ایک نئی تحریک کا آغاز ہوگا۔‘ واضح رہے تیس سال قبل بھی اُسوقت کی حکومت 
نے درجنوں سرکاری ملازمین کو علیحدگی پسند سرگرمیوں کی پاداش میں نوکریوں
 سے برطرف کیا تھا۔ حریت کانفرنس کے رہنما پروفیسر عبدالغنی بٹ بھی اُسوق
ت برطرف کئے گئے ملازمین میں شامل تھے۔ ان کا کہنا ہے کہ ملازمین کو نشان
ہ بنا کر حکومت نے خود اپنے پاؤں پر کلہاڑی مار دی ہے۔ حکومت کا دعویٰ ہے
 کہ وہ امن و قانون کو بحال کررہی ہے۔ لیکن ملازمین کو برطرف کرکے حکومت 
نے لاکھوں لوگوں کو سڑکوں پر آنے کے لئے مجبور کیا ہے۔" پروفیسر بٹ کہتے 
ہیں کہ "سچ سُننے والے کے لیے کڑوا ہوتا ہے، لیکن کشمیر میں سچ کہنے والا
 بھی قیمیت ادا کرتا ہے۔ اگر ملازمین نے واقعی سچ بات کہی ہے، تو حکومت ک
و چاہیے کہ وہ دیکھے مسئلہ کی نوعیت کیا ہے۔ " قابل ذکر ہے کہ کشمیر کے م
خصوص جغرافیائی اور سیاسی حالات کے باعث یہاں روزگار کا سب سے بڑآ وسیلہ 
سرکاری نوکری ہے۔ فی الوقت تقریباً پانچ لاکھ لوگ مختلف سرکاری محکموں کے
 ساتھ وابستہ ہیں۔ رواں مالی سال کے بجٹ میں صرف تنخواہوں پر بیس ہزار کر
وڑ روپے کا مصرف دکھایا گیا ہے، جبکہ بجٹ کا کُل حجم پچاس ہزار کروڑ روپے
 سے بھی کم ہے۔ قابل ذکر ہے 1990 میں ریاض رسول نامی ایک پولیس اہلکار جب
 ایک پراسرار تصادم کے دوران مردہ پایا گیا تو پولیس محکمہ کے سبھی اہلکا
روں نے ہتھیاروں سمیت ہند مخالف جلوس نکالا۔ اس کے ردعمل میں بھارتی فوج 
نے سرینگر میں پولیس کنڑول روم کا محاصرہ کیا اور جنگی ٹینکوں میں سوار ف
وج نے اندر داخل ہوکر پولیس کو غیرمسلح کردیا۔ اس واقعہ کی سرکاری سطح پر
 تحقیقات کی گئی اور بعد میں درجنوں پولیس اہلکاروں اور افسران کو نوکریو
ں سے برطرف کیا گیا۔ دریں اثنا آٹھ جولائی کو مسلح رہنما برہان وانی کی ہ
لاکت کے بعد شروع ہونے والی ہندمخالف احتجاجی تحریک چوتھے مہینے میں داخل
                                                             ہوگئی ہے۔

