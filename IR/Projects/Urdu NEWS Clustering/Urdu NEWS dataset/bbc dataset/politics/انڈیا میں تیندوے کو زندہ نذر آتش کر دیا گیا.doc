 
                           انڈیا میں تیندوے کو زندہ نذر آتش کر دیا گیا

  
انڈیا کی ریاست گجرات میں ایک ہجوم نے پنجرے میں قید تیندوے کو جلا کر ہل
اک کر دیا ہے جس کی وجہ یہ بتائی گئی ہے کہ اس تیندوے نے چند گھنٹے قبل ا
                                           یک لڑکی کو ہلاک کر دیا تھا۔

  
                                         Fri, 04 Nov 2016 11:48:38 GMT

  
انڈیا کی ریاست گجرات میں ایک ہجوم نے پنجرے میں قید تیندوے کو جلا کر ہل
اک کر دیا ہے جس کی وجہ یہ بتائی گئی ہے کہ اس تیندوے نے چند گھنٹے قبل ا
یک لڑکی کو ہلاک کر دیا تھا۔ آٹھ سالہ نیکیتا وساوا بدھ کے روز ویدیگم گا
ؤں میں کھیتوں میں جا رہی تھیں کہ تیندوے نے ان پر حملہ کر دیا۔ اس کے بع
د اس تیندوے کو پنجرے میں بند کر دیا گیا تھا لیکن گاؤں کے رہائشیوں نے غ
صے میں اس تیندوے کو نذر آتش کر دیا۔ تیندووں اور جنگلی بلیوں کے بارے می
ں کہا جاتا ہ کہ وہ آبادی والے علاقوں میں اکثر دکھائی دیتی ہیں اور جانو
روں کے تحفظ کے لیے کام کرنے والوں کا کہنا ہے کہ جب تک انسانوں کی جانب 
سے جانوروں کے علاقوں پر قبضے جاری رہیں گے تب تک ایسے واقعات پیش آتے رہ
یں گے۔ محکمۂ جنگلات کے ایک اہلکار آر ایس گڑھوی نے بی بی سی کے انکور جی
ن کو بتایا کہ جب تیندوے نے اس لڑکی کو ہلاک کیا تو اس کے چند گھنٹوں بعد
 ہی محمکہ جنگلات کے کارکنوں نے اس تیندوے کو پکڑ لیا تھا۔ انھوں نے بتای
ا کہ ’ہم نے گاؤں کے گرد سات پنجرے لگائے اور اس تیندوے کو پکڑ لیا۔ لیکن
 بعد میں مقامی لوگوں نے جن کے پاس پٹرول کے کین موجود تھے نے طیش میں آک
ر پنجرے میں بند تیندوے کو آگ لگا دی۔ محمکہ جنگلات کے جو اہلکار پنجرے ک
ی حفاظت کر رہے تھے انھیں پیچھے دھکیل دیا گیا تھا۔‘ خیال رہے کہ انڈیا م
یں حالیہ برسوں کے دوران جانوروں کو ہلاک کرنے کے کئی واقعات پیش آتے رہے
 ہیں۔ گذشتہ جولائی میں ایک گروہ نے گجرات ہی کے گاؤں راجمل میں ایک تیند
وے کو چھڑیاں اور پتھر مار کر ہلاک کر دیا تھا۔ انڈیا کی ریاست گجرات میں
 1395 تیندوے یا جنگلی بلیاں موجود ہیں اس تعداد کے ساتھ گجرات ملک کی دو
                                                     سری بڑی ریاست ہے۔

