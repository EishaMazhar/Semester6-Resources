 
                                   بجلی کے بغیر گوادر کی ترقی صرف خواب

  
حکومت پاکستان گوادر بندرگاہ سے منسلک منصوبوں کو خطے میں گیم چینـجر قرا
ر دے رہی ہے لیکن کیا بغیر بجلی اور پانی کے ترقی کا یہ کھیل کھیلا جاسکت
                                                                 ا ہے؟

  
                                         Thu, 09 Mar 2017 07:52:55 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے یہ بیرونی لنک ہیں جو ایک نئی ونڈو میں کُھ
لیں گے گوادر کے شاہی بازار میں واقع شاہو لال کی دکان میں سلائی کے لیے 
دیے گئے کپڑوں کے ڈھیر لگتے جا رہے ہیں اور گاہکوں کے تقاضے بڑھنے لگے ہی
ں لیکن شاہو بجلی کی عدم دستیابی کے ہاتھوں مجبور ہیں۔ شاہو لال اور ان ک
ے چھ کاریگر ہیں عام طور پر روزانہ دس سے بارہ جوڑے سی لیتے ہیں لیکن بجل
ی نہ ہونے سے ایک سے دو جوڑے ہی مشکل سے مکمل ہوتے ہیں۔۔ بلوچستان: گوادر
 میں پانی کی شدید قلت بوند بوند پانی کو ترستے گوادر کے شہری ان کا کہنا
 ہے کہ بجلی آدھا گھنٹہ آتی ہے تو دو گھنٹے غائب رہتی ہے۔ یہی وجہ ہے کہ 
کام متاثر ہوتا ہے اور جب کام نہیں ہوتا تو گاہک تنگ کرتے ہیں۔'اگر بجلی 
نہیں ہوگی تو کاروبار میں کیا بہتری آئے گی، الٹا کاروبار بند ہوگا۔' بلو
چستان کے شہر گوادر میں روزانہ کئی گھنٹے بجلی کی بندش یہاں کاروبار اور 
معمولات زندگی کو شدید متاثر کرتی ہے۔ جس کی وجہ سے مقامی آبادی میں توان
ائی کے متبادل ذرائع کے استعمال کا رجحان فروغ پا رہا ہے۔ شہر میں جگہ جگ
ہ جنریٹر اور شمسی توانائی فراہم کرنے والی پلیٹس کی کئی دکانیں نظر آتی 
ہیں اور اکثر ہوٹلوں اور دکانوں میں جنریٹر موجود ہیں جو ایرانی پیٹرول ک
ی مرہون منت ہیں۔ گوادر کے بازار کے ایک دکاندار محمد عبداللہ کا کہنا ہے
 کہ جنریٹر کے استعمال سے اخراجات بڑھ جاتے ہیں، جس کا بوجھ یقیناً عام ش
ہریوں کو ہی بھگتنا پڑتا ہے۔ ان کے مطابق بجلی کی بندش سے 'گرمی میں تو ن
یند حرام ہو جاتی ہے، بچے تڑپتے ہیں۔ کہا جاتا ہے کہ گوادر میں ترقی ہو ر
ہی ہے درحقیقت کچھ بھی نہیں ہو رہا صرف سیاہ سڑکیں بن رہی ہیں۔' گوادر ڈو
یلپمنٹ اتھارٹی کے مطابق شہر میں اس وقت بجلی کی پیداوار 18 سے 20 میگاوا
ٹ ہے جبکہ طلب 40 میگاواٹ سے زائد ہے۔ مچھیروں کی اس بستی کو اب حکومت پا
کستان ایک صنعتی اور تجارتی مرکز بنانے کا ارادہ رکھتی ہے جہاں بندرگاہ، 
فری ٹریڈ زون اور صنعتوں کے قیام کے ساتھ بجلی کی طلب میں اضافے کا امکان
 ہے اور حکام کے مطابق 2020 تک بجلی کی پیداوار کا تخمینہ 150 میگاواٹ لگ
ایا گیا ہے۔ گوادر چین پاکستان اقتصادری راہدری میں مرکزی حیثیت رکھتا ہے
۔ راہداری میں بجلی گھروں کے منصوبے بھی شامل ہیں جن پر گودار سے کئی سو 
کلومیٹر دور پنجاب اور سندھ میں تو عملدرآمد ہو رہا ہے مگر یہاں اس کا نا
م و نشان نظر نہیں آتا۔ حکومت پاکستان نے اعلان کیا تھا کہ رواں سال مارچ
 سے کوئلے سے چلنے والے بجلی گھر کی تعمیر کا آغاز ہوجائے گا، لیکن منصوب
ہ ابھی تک منظوری کے مرحلے میں ہے۔ گوادر کی حدود میں داخل ہوتے ہی سڑک ک
ے دونوں اطراف میں ویران زمینوں پر صنعتی زون، فری زون، سبزی منڈی سمیت ر
ہائشی منصوبوں کے پینافلیکس نظر آجاتے ہیں لیکن کوئی سرگرمی نظر نہیں آتی
۔ مقامی طور پر اس کی ایک وجہ بجلی کی عدم دستیابی بھی بتائی جاتی ہے۔ گو
دار ڈویلپمنٹ اتھارٹی کے چیئرمین ساجد بلوچ کا کہنا ہے کہ 'جیسے جیسے بند
رگاہ اور فری زون فعال ہوگا طلب بڑھتی جائے گی اور یہ طلب پوری کرنے کے ل
یے حکومت نے سی پیک کے زیر انتظام ایک منصوبہ بنایا ہے۔' ان کا کہنا ہے ک
ہ اس منصوبے کے تحت دو مرحلوں میں 150 میگاواٹ کے دو پلانٹ لگائے جائیں گ
ے، پہلا پلانٹ 2022 تک مکمل ہوجائے گا اور ایک چینی کمپنی نے انڈپینڈنٹ پ
اور پروائیڈر کے طور پر پلانٹ کی تعمیر کی حامی بھرلی ہے۔ گوادر بندرگاہ 
پر اس وقت تین برتھ ہیں۔ ساجد بلوچ کے مطابق تین برتھوں کے لیے بجلی کی ط
لب 25 میگاواٹ ہے جبکہ وقت کے ساتھ ساتھ 2050 تک ان برتھوں کی تعداد 80 ت
ک پہنچ جائےگی۔ اسی طرح بندرگاہ سے منسلک فری ٹریڈ زون کی ابتدائی طلب 50
 میگاواٹ ہے۔ گوادر میں ہر مسئلے کی جڑیں بظاہر بجلی سے ہی ملتی نظر آتی 
ہیں۔ پینے کے پانی کی کمی کے حل کے لیے سمندر کے پانی کو صاف کرنے کا منص
وبہ شامل ہے۔ ساجد بلوچ کے مطابق 'پانچ ملین گیلن پانی یومیہ صاف کرنے وا
لے پلانٹ کے لیے سات میگاواٹ بجلی کی ضرورت ہے، اس کے ساتھ ہسپتال کو پچا
س سے 300 بستروں کا ہسپتال بنانا ہے جس کے لیے بھی بجلی درکار ہے۔' مکران
 ڈویژن کے تین اضلاع میں بجلی کی فراہمی کا دارومدار اس وقت ایران پر ہے۔
 ایران سے 70 میگاواٹ بجلی فراہم کی جا رہی ہے جس میں سے 15 میگاواٹ گواد
ر کو ملتے ہیں۔ ساجد بلوچ کا کہنا ہے کہ اب ایران سے معاہدہ کیا گیا ہے ج
س کے تحت 100 میگاواٹ براہِ راست گوادر کو فراہم کیے جائیں گے۔ اس پر ایر
ان کی طرف 80 فیصد کام ہوچکا ہے لیکن پاکستان کی طرف ایران پر عالمی پابن
دی کی وجہ سے کام رک گیا تھا جو دوبارہ بحال ہونا ہے۔ بلوچستان کے سابق و
زیر اعلیٰ کے معاون اور ماہر اقتصادیات ڈاکٹر قیصر بنگالی کا کہنا ہے کہ 
'گوادر میں ہی پاور پلانٹ لگانے کے بجائے مناسب یہ ہے کہ ایران سے جو لائ
ن آرہی ہے اس کو استعمال کیا جائے کیونکہ ایران زیادہ بجلی فراہم کرنے کے
 لیے تیار ہے اور وہاں سے لائن بھی موجود ہے۔' حکومت پاکستان گوادر بندرگ
اہ سے منسلک منصوبوں کو خطے میں گیم چینـجر قرار دے رہی ہے لیکن کیا بغیر
                     بجلی اور پانی کے ترقی کا یہ کھیل کھیلا جاسکتا ہے؟

