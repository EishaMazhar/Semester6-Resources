 
     بھارت کے زیرانتظام کشمر کے شہر سرینگر میں جامع مسجد سو روز سے بند

  
بھارت کے زیرانتظام کشمیر میں تقریباً 100روز سے جاری ہند مخالف احتجاجی 
تحریک کے دوران سرینگر کی تاریخی جامع مسجد میں جمعہ کے اجتماعات پر بدست
                                                         ور پابندی ہے۔

  
                                         Fri, 14 Oct 2016 14:55:08 GMT

  
بھارت کے زیرانتظام کشمیر میں تقریباً 100روز سے جاری انڈیا مخالف احتجاج
ی تحریک کے دوران سرینگر کی تاریخی جامع مسجد میں جمعہ کے اجتماعات پر بد
ستور پابندی ہے۔ کشیدگی کے دوران اکثراوقات دوسری اہم خانقاہوں اور درگاہ
وں پر تالے چڑھائے گئے، تاہم چودھویں صدی میں سلطان سکندد کی تعمیر کردہ 
جامع مسجد مسلسل بند ہے۔ وسط ایشیائی طرز تعمیر کا شاہکار یہ پُرشکوہ مسج
د سرینگر کے وسط میں ناو ہاٹا علاقے میں واقع ہے، اور گزشتہ کئی صدیوں سے
 ظلم اور جبر کے خلاف کشمیری مزاحمت کی علامت کے طور پوری جموں کشمیر میں
 مشہور ہے۔ علیحدگی پسند رہنما اور حریت کانفرنس کے سربراہ میرواعظ عمرفا
روق اسی مسجد میں ہر جمعہ کے بڑے اجتماع سے خطاب کرتے ہیں۔ میرواعظ کو چش
مہ شاہی کی ذیلی جیل میں قید کیا گیا ہے۔ یاسین ملک، آسیہ اندرابی اور دو
سرے رہنما بھی مختلف جیلوں میں ہیں جبکہ سید علی گیلانی طویل عرصے سے گھر
 میں نظر بند ہیں۔ عید کے روز بھی نہ صرف جامع مسجد بلکہ قریبی حضرت بل ع
لاقے کی مقبول عام درگاہ بھی مقفل رہی۔ 12 اکتوبر کو یوم عاشورہ کے موقعہ
 پر بھی حکام نے شعیہ آبادی کے روایتی جلوسوں پر پابندی عائد کردی۔ کئی ع
لاقوں میں عزاداروں نے کرفیو کی خلاف ورزی کی جسکے بعد درجنوں عزاداروں ک
و گرفتار کیا گیا۔1989میں مسلح شورش شروع ہوتے ہی حکام نے کشمیر میں عید 
میلاد اور عاشورہ کے جلوسوں پر پابندی عائد کردی ہے۔ ہر سال ان مواقع پر 
عقیدت مندوں اور پولیس کے درمیان تصادم ہوتے ہیں ، کیونکہ ان ایام پر حکا
م بستیوں کی ناکہ بندی کرتے ہیں اور اجتماع گاہوں کے ارد گرد کرفیو نافذ 
کیا جاتا ہے۔ سرینگر کے حسن آباد علاقے کے رہنے والے یاور عباس نے بتایا 
’یہ تو مذہبی آزادی پر قدغن ہے۔ یہ تو خود بھارتی آئین کے خلاف ہے۔ لیکن 
یہاں نہ بھارتی آئین چلتا ہے، نہ انسانی حقوق کے عالمی قوانین، یہاں جنگل
 راج ہے۔‘ طالب علم اصغرحسین کہتے ہیں ’ہر سال لاکھوں ہندو یاتری یہاں ام
رناتھ گھپا کے درشن کے لیے آتے ہیں۔ ماحولیات کا بیڑا غرق ہوجاتا ہے، لیک
ن پھر پوری انتظامیہ یاترا کے انتظامات میں مہینوں پہلے جُٹ جاتی ہے۔ لیک
ن یہاں کے رہنے والوں کے مذہبی حقوق پامال کئے جاتے ہیں۔‘ کشمیر کے عالم 
دین بشیرالدین حکومت کی طرف سے تسلیم شدہ مفتی اعظم ہیں۔ انھوں نے ایک بی
ان میں حکومت پر الزام عائد کیا ہے کہ وہ مذہبی معاملات پر بے جا مداخلت 
کررہی ہے۔ واضح رہے 100روز سے کشمیر میں ہندمخالف احتجاج کے تحت معمول کی
 تجارتی اور تعلیمی سرگرمیاں بند ہیں۔ کشیدگی 8 جولائی کی شام مقبول مسلح
 رہنما برہان وانی کی پولیس آپریشن میں ہلاکت کے بعد اُسوقت پیدا ہوگئی ج
ب ان کے جنازے میں جانے والے ہزاروں لوگوں پر پولیس اور نیم فوجی اہلکارو
ں نے فائرنگ کی۔ احتجاج کو دبانے کی سرکاری کاروائیوں میں اب تک 90 سے زی
                          ادہ افراد ہلاک اور بارہ ہزار زخمی ہوگئے ہیں۔

