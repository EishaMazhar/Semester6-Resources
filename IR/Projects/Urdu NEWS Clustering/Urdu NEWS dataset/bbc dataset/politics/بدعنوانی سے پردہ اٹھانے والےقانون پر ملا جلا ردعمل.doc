 
                    بدعنوانی سے پردہ اٹھانے والےقانون پر ملا جلا ردعمل

  
پاکستان کےصوبہ خیبر پختونخوا کی اسمبلی میں بدعنوانی کے خاتمے کے لیے بد
عنوانی سے پردہ اٹھانے والے یعنی ’وسل بولونگ‘ سے متعلق منظور ہونے والے 
                                پر ملے جلے رد عمل کا اظہار کیا گیا ہے۔

  
                                         Tue, 20 Sep 2016 14:22:26 GMT

  
پاکستان کے صوبہ خیبر پختونخوا کی اسمبلی میں بدعنوانی کے خاتمے کے لیے ب
دعنوانی سے پردہ اٹھانے والے یعنی ’وسل بولونگ‘ سے متعلق منظور ہونے والے
 پر ملے جلے رد عمل کا اظہار کیا گیا ہے۔ حکومت اسے اپنی کامیابی سمجھتی 
ہے جبکہ حزب اختلاف کے اراکین کا کہنا ہے کہ اس سے دشمنیاں بڑھیں گی۔ صوب
ائی اسمبلی نے پیر کے روز ’وسسل بلوور اینڈ ویجیلینس کمیشن بل سال 2015 ‘
 کو منظور کیا ہے۔ سپیکر صوبائی اسمبلی اسد قیصر کا کہنا ہے کہ اس قانون 
سے کرپشن یعنی مالی بند عنوانی پر قابو پایا جا سکے گا۔ انھوں نے بی بی س
ی سے بات چیت کرتے ہوئے کہا کہ اس قانون کے مطابق ہر شخص کرپشن میں ملوث 
افراد کی ثبوت کے ساتھ نشاندہی کر سکتا ہے۔ اس قانون کے تحت ایک تین رکنی
 کمیشن قائم کیا جائے گا جس کی سربراہی ہائی کورٹ کے ریٹائرڈ جج کریں گے 
۔ یہ کمیشن کس بھی شکایت کی تحقیقات کے لیے کسی افسر کو ذمہ داری دے گا ا
ور اگر کرپشن ثابت ہو جائے تو ملوث شخص سے تمام رقم برآمد کی جائے گی اور
 اس رقم سے 30 فیصد حصہ شکایت کنندہ کو دیا جائے گا ۔ اس قانون کے مطابق 
اگر شکایت غلط ثابت ہوئی تو شکایت کنندہ کو جرمانہ یا سزا ہو سکتی ہے۔ عو
امی نیشنل پارٹی کے پارلیمانی سیکرٹری حسین بابک کے مطابق اس قانون سے لو
گ کام کم اور جاسوسی زیادہ کریں گے۔ سپیکر پختونخوا اسمبلی اسد قیصر کا ک
ہنا تھا کہ یہ تاثر درست نہیں ہے ۔ انھوں نے کہا کہ اس قانون سے لوگ ڈریں
 گے اور کوئی کرپشن نہیں کرے گا ، اس قانون کا مقصد خیبر پختونخوا کو کرپ
شن سے پاک کرنا ہے اور یہ ان کی جماعت کے منشور کااہم حصہ ہے ۔ جمعیت علم
ا اسلام فضل الرحمان گروپ کے رکن اسمبلی نور سلیم نے کہا کہ یہ قانون دکھ
اوے کا ہے اس پر عمل درآمد ممکن نہیں اور اگر اس پر کوئی مخبری کرے گا تو
 اس سے دشمنیاں بڑھیں گی ۔ ان کا کہنا تھا کہ شکایت کی صورت میں برآمد ہو
نے والی رقم بنیادی طور پر عوام کا پیسہ ہے اور حکومت کو کس نے یہ اجازت 
دی ہے کہ وہ عوام کے پیسے میں سے تیس فیصد شکایت کنندہ کو دے ۔ انھوں نے 
کہا کہ اس سے کرپشن میں اضافہ ہو گا ۔ بظاہر حزب اختلاف کی رائے میں وزن 
کم نظر آتا ہے ۔ مبصرین کا کہنا ہے کہ یہاں نیب اور احتساب کمیشن کو ہزار
وں درخواستیں دی جاتی ہیں اس سے تو کوئی جاسوسی کو فروغ حاصل نہیں ہوا او
ر اس کے علاوہ ان وجوہات کی بنا پر کسی کو کرپشن کے لیے کھلی چھٹی نہیں د
ی جا سکتی۔ پاکستان تحریک انصاف نے اب تک تین سالہ دور میں اب تک 125 قوا
 نین اسمبلی سے پاس کیے گئے ہیں جن میں بعض انتہائی اہم قوانین شامل ہیں۔

