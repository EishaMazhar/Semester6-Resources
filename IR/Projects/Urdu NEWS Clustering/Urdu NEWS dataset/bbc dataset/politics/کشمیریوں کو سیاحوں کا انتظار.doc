 
                                          کشمیریوں کو سیاحوں کا انتظار

  
ڈل جھیل کے کنارے اپنے شوروم میں، دانش ایک چھوٹا سا چرخہ کات رہے ہیں۔ ی
ہ چرخہ چلتا ہے تو کشمیر کی مشہور پشمینہ شال بنانے والے دستکاروں کی زند
                                                           گی چلتی ہے۔

  
                                         Tue, 11 Oct 2016 07:15:35 GMT

  
دانش ڈل جھیل کے کنارے اپنے شوروم میں ایک چھوٹا سا چرخہ کات رہے ہیں۔ یہ
 چرخہ چلتا ہے تو کشمیر کی مشہور پشمینہ شال بنانے والے دستکاروں کی زندگ
ی چلتی ہے۔ لیکن آج کل وادی میں عام زندگی کی طرح یہ چرخہ بھی رک رک کر چ
لتا ہے کیونکہ حالیہ شورش کی وجہ سے سیاحوں نے وادی کشمیر سے منھ موڑ لیا
 ہے۔ دانش کہتے ہیں کہ ان کے ساتھ پہلے ڈیڑھ سو خاندان کام کرتے تھے لیکن
 آج کل تقریباً سب خالی بیٹھے ہیں۔ 'آج کل وہ چھوٹا موٹا کام کرتےہیں، جن
 لوگوں سے ہم 20 یا 30 شالیں خریدتے تھے، اب ایک دو ہی لیتے ہیں، وہ بھی 
برآمد کے لیے۔' قریب ہی طاہر کا شو روم ہے لیکن انھیں مقامی سیاحوں کا ان
تظار نہیں ہے۔ وہ اخروٹ کی لکڑی پر نقاشی کے کام والا سامان بیچتے ہیں جو
 اتنا مہنگا ہے کہ اسے زیادہ تر غیرملکی ہی خریدتے ہیں۔ وہ کہتے ہیں کہ '
اگر آپ پچھلے سال آج ہی کے دن مجھ سے ملنے آئے ہوتے تو میرے پاس آپ سے با
ت کرنے کے لیے وقت نہ ہوتا۔۔۔ لیکن اس سال کاروبار بالکل ختم ہے، سیاست س
ے بڑی تعداد میں لوگوں کی زندگی جڑی ہوئی ہے، شکارے والے، ٹیکسی والے، ہو
ٹل والے، دستکار۔۔۔ سب کو بھاری نقصان ہو رہا ہے، ہم بس کسی طرح وقت گزار
 رہے ہیں۔' جگہ جگہ بڑے بڑے شوروم خالی پڑے ہیں، ملازمین اور مالک کہیں ش
طرنج کھیل کر تو کہیں ٹی وی دیکھ کر خود کو مصروف رکھتے ہیں۔ ڈل جھیل میں
 مشکل سے ہی کوئی شکارا نظر آتا ہے اور یہ شکارے والے کس کیفیت سے گزر رہ
ے ہیں، یہ عمر سے بہتر کوئی نہیں جانتا، جو خود شکارا چلاتے ہیں۔ وہ کہتے
 ہیں: 'حکومت سے میری اپیل ہے کہ یہاں کے حالات بہتر بنائے، جب تک یہ مسئ
لہ حل نہیں ہو گا، یہاں کوئی نہیں آئے گا۔' کشمیر کے محکمہ سیاحت کے مطاب
ق یہاں پیک سیزن میں روزانہ دس سے 12 ہزار سیاح آتے ہیں، لیکن یہ تعداد آ
ج کل گھٹ کر پانچ سو سے ایک ہزار کے درمیان رہ گئی ہے۔ اور اس کی جھلک ہر
 طرف نظر آتی ہے۔ ہمارے ہوٹل میں ہمارے علاوہ کوئی مہمان نہیں تھا اور زی
ادہ تر ملازمین کوئی کام نہ ہونے کی وجہ سے اپنے گھروں کو جا چکے تھے۔ شہ
ر کے بڑے ٹیکسی سٹینڈ پر سیکڑوں ٹیکسیاں دن بھر مسافروں کے انتظار میں کھ
ڑی رہتی ہیں۔ سیاحت کا یہ سیزن تو شورش کی نظر ہو گیا ہے، لیکن یہاں لوگ 
چاہتے ہیں کہ بس یہ مسئلہ اب حل ہونا چاہیے۔ ڈرائور چائے کی دکانوں پر وق
ت گزارتے رہتے ہیں۔ یہاں سب کو 'مسئلے کا مستقل حل' چاہیے۔ ایک ڈرائیور ک
ا کہنا تھا کہ 'اس مرتبہ چاہے سال لگ جائے لیکن یہ مسئلہ اب حل ہونا چاہی
ے۔۔۔ ہمیں ون ٹائم سلوشن چاہیے۔' وادی میں حزب المجاہدین کے کمانڈر برہان
 وانی کی ہلاکت کے بعد بڑے پیمانے پر مظاہرے ہوئے تھے اور اس کے بعد سے ت
شدد، کرفیو اور ہڑتالوں کا سلسلہ جاری ہے۔ محکمے کے ڈائریکٹر محمود احمد 
کہتے ہیں کہ 'یہ سیزن تو تباہ ہو گیا ہے۔۔۔ سیاحت کے لحاظ سے کشمیر کی شب
یہ کو نقصان پہنچا ہے جسے دوبارہ بحال کرنے میں وقت لگے گا۔' وہ کہتے ہیں
: 'سیاحوں کے نہ آنے سے کتنا نقصان ہوا اس کا اندازہ لگانا تو بہت مشکل ہ
ے، لیکن نقصان بہت زیادہ ہے۔۔۔ یہاں کئی فلموں کی شوٹنگ بھی ہونا تھی جو 
منسوخ کر دی گئی ہے۔' سیاحت کے مصروف ترین سیزن میں دہلی سے سری نگر کا ف
ضائی ٹکٹ اگر صرف دو ڈھائی ہزار روپے میں مل رہا ہو، تو مسافروں کے لیے ی
                          ہ اچھی خبر ہو سکتی ہے، باقی کسی کے لیے نہیں۔

