 
                    بلوچستان: کوئلے کی کان میں دھماکہ، تین کان کن ہلاک

  
پاکستان کے صوبہ بلوچستان کے ضلع ہرنائی میں کوئلہ کان میں حادثے میں تین
                                    کان کن ہلاک اور ایک زخمی ہوگیا ہے۔

  
                                         Mon, 05 Sep 2016 19:26:23 GMT

  
پاکستان کے صوبہ بلوچستان کے ضلع ہرنائی میں کوئلہ کان میں حادثے میں تین
 کان کن ہلاک اور ایک زخمی ہوگیا ہے۔ کوئٹہ میں انسپیکٹوریٹ آف مائنز کے 
ایک سینیئر اہلکار نے بتایا کہ یہ واقعہ ضلع کے علاقے شاہرگ میں پاکستان 
منرل ڈیویلپمنٹ کارپوریشن (پی ایم ڈی سی ) کے کان پیش آیا۔ اہلکار کا کہن
ا تھا کہ اس کان میں مزدور کام کررہے تھے کہ اس کے اندر دھماکہ ہوا جس کے
 نتیجے میں تین کان کن ہلاک ہوگئے جبکہ ایک کو زخمی حالت میں نکالا گیا۔ 
ہلاک اور زخمی ہونے والے کان کنوں کا تعلق خیبر پختونخوا کے ضلع سوات سے 
ہے۔ اہلکار نے بتایا کہ کان میں پیش آنے والے حادثے کے بارے میں تحقیقات 
کا حکم دیا گیا ہے۔ تاہم ابتدائی معلومات کے مطابق یہ دھماکہ گیس بھر جان
ے کی وجہ سے ہوا۔ اس سے قبل 24جولائی کو بھی اس کان میں حادثہ پیش آیا تھ
ا جس میں تین کان کن ہلاک ہوئے تھے۔ بلوچستان میں دیگر صنعتیں نہ ہونے کی
 وجہ سے کوئلہ کی کان کنی یہاں کی ایک بڑی صنعت ہے۔ یہاں کے متعدد اضلاع 
لورالائی، کچھی، ہرنائی اور کوئٹہ کے پہاڑی علاقوں میں بڑی تعداد میں کوئ
            لہ کی کانیں ہیں جن میں لوگوں کی ایک بڑی تعداد کام کرتی ہے۔

