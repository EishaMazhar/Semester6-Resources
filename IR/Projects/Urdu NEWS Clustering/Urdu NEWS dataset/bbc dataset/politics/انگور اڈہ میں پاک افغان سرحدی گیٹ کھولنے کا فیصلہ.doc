 
                     انگور اڈہ میں پاک افغان سرحدی گیٹ کھولنے کا فیصلہ

  
پاکستان کے قبائلی علاقے جنوبی وزیرستان میں پاک افغان سرحد پر واقع انگو
ر اڈہ گیٹ دونوں ممالک کے مابین چار ماہ تک جاری کشیدگی کے بعد بالاخر دو
                                    بارہ کھولنے کا فیصلہ کرلیا گیا ہے۔

  
                                         Thu, 29 Sep 2016 12:37:07 GMT

  
پاکستان کے قبائلی علاقے جنوبی وزیرستان میں افغان سے متصل سرحد پر واقع 
انگور اڈہ گیٹ چار ماہ کی بندش کے بعد دوبارہ کھول دیا گیا ہے۔ توقع کی ج
ا رہی ہے کہ جمعرات کی شام تک اس راستے سے سرحد کی دونوں جانب گاڑیوں کی 
آمدورفت بحال کر دی جائے گی۔ پاکستان اور افغانستان کے درمیان کشیدگی کے 
بعد انگورہ اڈہ کا سرحدی گیٹ چار ماہ پہلے افغان حکومت کی جانب سے بند کر
دیا گیا تھا۔ جنوبی وزیرستان کے پولیٹکل ایجنٹ ظفر الاسلام نے ٹیلی فون پ
ر بی بی سی سے بات کرتے ہوئے کہا کہ سرحدی گیٹ کھولنے کے لیے پاکستان اور
افغانستان کی حکومتوں کی سطح پر حالیہ دنوں میں کئی مرتبہ اجلاس ہوئے جس 
میں دونوں جانب سے گیٹ کھولنے پر اتفاق کیا گیا۔ انھوں نے بتایا کہ سرحد 
پر تجارت کی بحالی کےلیے ڈیورنڈ لائن کی دونوں جانب آباد وزیر قبائل اور 
تاجروں کے جرگوں کا انعقاد ہوا جس میں گیٹ کھولنے پر رضامندی ظاہر کی گئی
۔ ظفر الاسلام کا مزید کہنا تھا کہ گیٹ کی بندش کے باعث قبائل کو کئی قسم
 کی معاشی مشکلات کا سامنا رہا جس سے دونوں جانب تاجر بری طرح متاثر ہوئے
۔ انھوں نے امید ظاہر کی کہ جمعرات کی شام سے سرحد کی دونوں جانب گاڑیوں 
کی آمد و رفت بحال کر دی جائے گی۔ پولیٹکل ایجنٹ نے واضح کیا کہ پاکستان 
کی حکومت پہلے بھی سرحدی گیٹ کھولنے کی حامی تھی اور آج بھی ہے۔ خیال رہے
 کہ انگور اڈہ جنوبی وزیرستان کے صدر مقام وانا سے تقریباً 35 کلومیٹر کے
 فاصلے پر واقع ہے۔ اس سرحدی مقام کی دونوں جانب برمل کا علاقہ ہے جہاں آ
ر پار احمدزئی وزیر قبائل آباد ہیں۔ چار ماہ پہلے اس پوسٹ پر اس وقت کشید
گی دیکھنے میں آئی جب حکومت پاکستان نے اس چیک پوسٹ پر باقاعدہ سرحدی گیٹ
 بنا کر اسے افغان حکومت کے حوالے کیا تاہم گیٹ کا قبضہ لینے کے فوراً بع
د کابل حکومت کی جانب سے اسے ہر قسم کی ٹریفک کے لیے بند کر دیا گیا۔ اس 
سے پہلے بھی اس سرحدی پوسٹ کو بار بار بند کیا جاتا رہا ہے۔ افغان حکومت 
ماضی میں انگور اڈہ اور اس کے ساتھ واقع پاکستانی علاقے پر دعویداری ظاہر
 کرتی آئی ہے جس کی وجہ سے اکثر اوقات اس چیک پوسٹ پر کشیدگی بھی رہی ہے۔
 کئی مرتبہ دونوں جانب سے افواج نے ایک دوسرے پر گولہ باری بھی کی جس میں
 ہلاکتیں بھی ہوچکی ہیں۔ یہ بات بھی قابل ذکر ہے کہ جنوبی وزیرستان کے مق
امی قبائل نے اس وقت سرحدی چیک پوسٹ افغان حکومت کو حوالے کرنے پر سخت نا
راضگی کا اظہار کیا تھا اور اس سلسلے میں ان کی جانب سے سرحدی علاقے میں 
احتجاج بھی کیا گیا تھا۔ مقامی لوگوں کا کہنا ہے کہ انگور اڈہ کے اردگرد 
علاقے میں سینکڑوں پاکستانی تجارت کرتے ہیں جو اب اس فیصلے کے بعد افغان 
علاقے میں شمار ہوں گے۔ قبائلیوں کا یہ بھی کہنا تھا کہ وہ نہیں چاہتے کہ
 ان کی پاکستانی شہریت ختم ہو جائے لہٰذا سرحدی گیٹ افغانستان کے حوالے ک
                          رنے کے فیصلے کو فوری طورپر واپس لیا جائے۔یں۔

