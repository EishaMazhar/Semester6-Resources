 
                      یومِ عاشور کے جلوس پرامن طریقے سے اختتام کے قریب

  
پاکستان بھر میں دس محرم کے موقع پر نکالے جانے والے غزاداری کے جلوس پرا
من طریقے سے اپنی منزلوں کے قریب پہنچ گئے ہیں اور پورے ملک سے کسی ناخوش
                               گوار واقعے کی اطلاع موصول نہیں ہوئی ہے۔

  
                                         Wed, 12 Oct 2016 15:55:58 GMT

  
پاکستان میں واقع کربلا کی یاد میں یوم عاشور پر نکالے جانے والے جلوس سک
یورٹی کے لیے خصوصی انتظامات میں بدھ کو ملک کے تمام بڑہے اور چھوٹے شہرو
ں میں پرامن طریقے سے اختتام پذیر ہو رہے ہیں۔ ملک کے بڑے شہروں میں یہ ج
لوس اختتام پذیر ہو گئے ہیں۔ نامہ نگار شہزاد ملک کے مطابق راولپنڈی میں 
سیکورٹی کے لیے دس ہزار سے زائد پولیس اہلکار تعینات کیے گئے تھے اور پول
یس کے ان اہلکاروں کو جلوس کے راستوں پر تعینات کرنے کے علاوہ ان راستوں 
میں واقع عمارتوں کی چھتوں پر بھی تعینات کیا گیا تھا۔ راولپنڈی شہر میں 
کرنل مقوبل حسین کی امام بارگاہ سے برآمد ہونے والا مرکزی جلوس اپنے روائ
تی راستے سے ہوتا ہوا امام بارگاہ قدیم میں پرامن طریقے سے اختتام پذیر ہ
و گیا ہے۔ سکیورٹی کے سخت انتظامات کے علاوہ یوم عاشور پر فوج کو بھی چوک
س رکھا گیا ۔ راولپنڈی، پنجاب کے اُن تین شہروں میں سے ایک ہے جسے چند سا
ل قبل فرقہ وارانہ فسادات کے بعد سے حساس ترین قرار دیا گیا تھا۔ دو سال 
قبل ماتمی جلوس پر قریبی مدرسے سے مبینہ طور پر ہتک آمیز نعرے لگانے پر ہ
نگامہ ہوگیا تھا جس کے نتیجے میں آٹھ سے زائد افراد ہلاک ہوگئے تھے اور م
ظاہرین نے متعدد دکانوں کو نذر آتش کردیا تھا اور تاحال یہ مقدمہ راولپنڈ
ی کی انسداد دہشت گردی کی عدالت میں زیر سماعت ہے۔ راولپنڈی پنجاب کے ان 
نو شہروں میں شامل ہے جہاں پر جزوی طور پر موبائیل اور انٹرنیٹ سروس بند 
کی گئی تھیں۔ دیگر شہروں میں لاہور، جھنگ، فیصل آباد، سرگودھا، گوجرانوال
ہ اور جہلم بھی شامل ہیں۔ راولپنڈی کی تحصیل ٹیکسلا میں بھی محرم الحرام 
کے جلوسوں میں فول پروف سیکورٹی دینے کے علاوہ موبائل سروس بھی بند کردی 
گئی ہے۔ لاہور میں عزاداری کا جلوس روائتی طور پر نثار حویلی سے نکالا گی
ا۔ یہ جلوس بھی آخری خبریں آنے تک اپنی منزل کی طرف رواں دواں تھا۔ کراچی
 میں مرکزی ماتمی جلوس نشتر پارک سے نکلا جو ایم اے جناح روڈ اور ملحقہ ع
لاقوں کے روایتی راستے سے گزرنے کے بعد شام کو کھارا در میں امام بارگاہ 
حسینیہ ایرانیہ پر اختتام پذیر ہوا۔ بلوچستان سے نامہ نگار محمد کاظم کے 
مطابق صوبہ بلوچستان کے دارالحکومت کوئٹہ میں بھی یوم عاشور کا جلوس سخت 
سیکورٹی میں نکالا گیا۔ اس جلوس کا آغاز عملدار روڈ سے ہوا ۔ سنہ 2004 می
ں کوئٹہ شہر میں دسویں محرم کے جلوس پر دو خود کش حملوں کے بعد سے اس جلو
س کے راستے پر واقع دکانوں اور ہوٹلوں کو ایک روز قبل سیل کیا جاتا ہے او
ر گردونواح کے علاقوں کو بھی بند کیا جاتا ہے۔ یوم عاشورکے جلوس کی سیکور
ٹی کے لیے شہر میں 7000 سے زائد پولیس، ایف سی اور لیویز فورس کے اہلکار 
تعینات کیے گئے تھے۔ جلوس کی خفیہ کیمروں سے نگرانی کے علاوہ فضائی نگران
ی بھی کی جاتی رہی۔ سہہ پہر کو شہر میں یوم عاشور کے سیکورٹی انتظامات کے
 تحت موبائل فون سروس کو بھی بند کیا گیا۔ شہر میں یکم محرم سے موٹر سائی
کل کی ڈبل سواری پر بھی پابندی عائد کی گئی تھی۔ صوبہ خیبرپختونخوا میں ب
ھی سکیورٹی کے خصوصی انتظامات کیے گئے۔ پشاور میں مرکزی جلوس قصہ خوانی ب
ازار سے شروع ہوا۔ ادھر شمالی علاقے گلگت بلتستان کے تمام اضلاع میں 300 
سے زائد مقامات سے علم، تعزیے اور ذوالجناح کے جلوس نکالے گئے۔ مقامی صحا
فی موسیٰ چلونکھا سے کے مطابق بلتستان ڈویژن میں برآمد ہونے والے جلوس کی
 سیکورٹی کے لیے پولیس کے ایک ہزار سے زائد اہلکاروں کے ساتھ گلگت بلتستا
                                     ن سکاوٹس بھی تعینات کردیا گیا ہے۔

