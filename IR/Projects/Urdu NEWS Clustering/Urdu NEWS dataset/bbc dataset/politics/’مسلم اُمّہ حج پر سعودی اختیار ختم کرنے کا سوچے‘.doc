 
                      ’مسلم اُمّہ حج پر سعودی اختیار ختم کرنے کا سوچے‘

  
ایران کے روحانی پیشوا آیت اللہ علی خامنہ ای نے کہا ہے کہ مسلم اُمّہ اس
                  لام کے مقدس ترین مقامات کے انتظامات پر سوال اٹھائیں۔

  
                                         Mon, 05 Sep 2016 12:08:58 GMT

  
ایران کے روحانی پیشوا آیت اللہ علی خامنہ ای نے ایک مرتبہ پھر سعودی عرب
 کو حج کے انتظامات کے حوالے سے شدید تنقید کا نشانہ بنایا ہے۔ پیر کو ان
 کی ویب سائٹ پر جاری ہونے والے بیان کے مطابق آیت اللہ خامنہ ای نے مسلم
 اُمّہ سے کہا ہے کہ وہ اسلام کے مقدس ترین مقامات کے انتظامات پر سوال ا
ٹھائیں۔ انھوں نے کہا کہ سعودی حکمرانوں کی جانب سے خدا کے مہمانوں کے سا
تھ روا رکھے جانے والے سلوک کی وجہ سے دنیائے اسلام کو جج کے معاملات اور
 مقاماتِ مقدسہ کے انتظام کے معاملے پر بنیادی طور پر نظرِ ثانی کرنی چاہ
یے۔ خیال رہے کہ رواں برس ایران اور سعودی عرب کے درمیان حج کے دوران ایر
انی شہریوں کے انتظامات کے حوالے سے معاہدے پر مذاکرات کی ناکامی کی وجہ 
سے رواں برس ایرانی شہری حج کا فریضہ سرانجام نہیں دے سکیں گے۔ مئی میں س
عودی عرب کے وزیر عمرہ و جج ڈاکٹر محمد طاہر بینتن نے کہا تھا کہ ایران ک
ے ’ناقابلِ قبول مطالبات‘ کی وجہ سے دونوں ملکوں کے مابین حج انتظامات کے
 حوالے سے معاہدہ طے نہیں پا سکا۔ وزیر حج کے بیان کے مطابق ایران کا مطا
لبہ تھا کہ ایرانی شہریوں کو ایران میں ہی ویزہ جاری کیا جائے اور ان کے 
لیے ٹرانسپورٹ کے علیحدہ انتظامات کیے جائیں۔ یہ دوسرا موقع ہے کہ آیت ال
لہ خامنہ ای نے حج کے انتظامات پر تنقید کی ہے۔ گذشتہ برس حج کے دوران بھ
گدڑ مچنے سے ایرانیوں سمیت سینکڑوں حجاج کی ہلاکت کے بعد بھی انھوں نےتجو
یز دی تھی کہ مسلمان ممالک حج پر سعودی اختیار کو ختم کرنے کے بارے میں س
وچیں۔ 2015 میں پیش آنے والے سانحے کے بعد سعودی حکومت پر کافی تنقید کی 
گئی تھی۔ سعودی حکام کا کہنا ہے کہ اس واقعے میں 769 حجاج ہلاک ہوئے تھے 
جو 1990 کے بعد سے حج کے موقعے پر ہونے والی ہلاکتوں کی سب سے بڑی تعداد 
ہے۔ تاہم دیگر ممالک کی جانب سے وصول شدہ لاشوں کے اعداد و شمار سے واضح 
ہوتا ہے کہ اس سانحے میں دو ہزار سے زیادہ افراد ہلاک ہوئے جن میں سے چار
 سو کے قریب ایرانی تھے۔ سعودی حکومت نے اب تک اس واقعے کی تفصیلی تفتیشی
 رپورٹ جاری نہیں کی ہے تاہم اطلاعات کے مطابق حادثے کی وجہ کچھ حجاج کا 
                     ہجوم کو قابو پانے کے قوانین کی خلاف ورزی کرنا ہے۔

