 
        ’اپریل کے ابتدائی دو ہفتوں میں زرعی پانی کی ترسیل معطل رہے گی‘

  
پاکستان میں صوبوں کے درمیان پانی کی تقسیم کے مجاز ادارے ارسا کا کہنا ہ
ے کہ یکم اپریل سے تقریباً دو ہفتوں کے لیے صوبوں کو زرعی استعمال کے لیے
                                            پانی کی ترسیل معطل رہے گی۔

  
                                         Sat, 18 Mar 2017 00:06:53 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے یہ بیرونی لنک ہیں جو ایک نئی ونڈو میں کُھ
لیں گے پاکستان میں صوبوں کے درمیان پانی کی تقسیم کے مجاز ادارے انڈس ری
ور سسٹم اتھارٹی نے ملک کے چاروں صوبوں کے حکام کو ایک خط کے ذریعے مطلع 
کیا ہے کہ یکم اپریل سے تقریباً دو ہفتوں کے لیے صوبوں کو زرعی استعمال ک
ے لیے پانی کی ترسیل معطل رہے گی۔ ارسا کے حکام نے بی بی سی سے بات کرتے 
ہوئے کہا ہے کہ زرعی استعمال کے لیے اپریل کے ابتدائی دو ہفتوں میں پانی 
کی سپلائی بند کرنا کوئی غیر معمولی بات نہیں ہے۔ حکام کا کہنا ہے کہ صوب
وں کو پینے اور استعمال کے لیے پانی فراہم کیا جاتا رہے گا۔ ارسا حکام کا
 کہنا ہے کہ اپریل کے پہلے دو ہفتوں میں زرعی استعمال کے لیے پانی کی بند
ش کئی سالوں بعد کی جا رہی ہے اس لیے یہ غیر معمولی اقدام لگ رہا ہے۔ انھ
وں نے کہا کہ گذشتہ چند برسوں میں بارشوں کا سلسلہ معمول سے زیادہ رہا تھ
ا اس لیے پانی بند نہیں کیا گیا لیکن اس سال بارشیں گذشتہ سالوں کے مقابل
ے میں ذرا کم رہیں جس وجہ سے ڈیموں میں پانی کی سطح ’ڈیڈ لیول‘ تک پہنچ گ
ئی ہے۔ انھوں نے کہا کہ اس وقت تربیلا اور منگلا میں پانی کی سطح انتہائی
 کم ترین ہے اور صرف اتنا ہی پانی ڈیموں سے خارج کیا جا رہا ہے جتنا دریا
ؤں میں آ رہا ہے۔ ملک کے بڑے دریاؤں میں پانی کے بہاؤ کے بارے میں تازہ ت
رین اعداد و شمار دیتے ہوئے انھوں نے کہا کہ جمعرات کے روز دریائے سندھ م
یں تربیلا سے اوپر پانی کا بہاؤ 17 ہزار کیوسک تھا، کابل میں چھ ہزار کیو
سک، منگلا میں 25 ہزار کیوسک اور چناب میں 12 ہزار کیوسک۔ انھوں نے بتایا
 کہ اس وقت دریاؤں میں پانی ذخیرہ نہیں کیا جا رہا اور جتنا پانی آ رہا ہ
ے اتنا ہی نیچے جا رہا ہے۔ ارسا حکام نے اس امید کا اظہار بھی کیا کہ اس 
برس پہاڑوں پر برفباری معمول سے زیادہ ہوئی ہے اور موسم گرما شروع ہوتے ہ
ی دریاؤں میں پانی کا بہاؤ معمول کی سطح پر آ جائے گا اور خریف کی فصل کے
                                   لیے طلب کے مطابق پانی دستیاب ہو گا۔

