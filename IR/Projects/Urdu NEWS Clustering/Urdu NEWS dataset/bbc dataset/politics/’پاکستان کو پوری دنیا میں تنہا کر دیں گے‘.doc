 
                             ’پاکستان کو پوری دنیا میں تنہا کر دیں گے‘

  
انڈیا کے وزیر اعظم نریندر مودی نے اوڑی حملے کے بعد اپنے پہلے عوامی خطا
ب میں کہا ہے کہ بھارت پوری دنیا میں پاکستان کو الگ تھلگ رہنے پر مجبور 
                                                             کر دے گا۔

  
                                         Sun, 25 Sep 2016 00:26:37 GMT

  
انڈیا کے وزیر اعظم نریندر مودی نے کہا ہے کہ ان کا ملک پوری دنیا میں پا
کستان کو الگ تھلگ رہنے پر مجبور کردے گا۔ انڈیا کے زیرانتظام کشمیر میں 
اوڑی قصبے میں بھارتی فوج کی بریگیڈ کیمپ پر ہونے والے حملے کے بعد بھارت
ی وزیراعظم کا یہ پہلا عوامی خطاب تھا جس میں انھوں نے اس حملے کا ذکر کر
تے ہوئے کہا کہ ’ہمارے 18 جوانوں کی قربانی بے کار نہیں جائے گی۔‘ ٭ ’کشم
یر حملے کی بین الاقوامی تحقیقات کروائی جائیں‘ ٭ جنگ سے پہلے امن کے بہت
 سے راستے ہیں ٭ جارحانہ سفارت کاری کا فائدہ کس کو؟ سنیچر کو ریاست کیرا
لہ کے شہر كوجھكوڈ میں بی جے پی کی ریلی میں خطاب کرتے ہوئے بھارتی وزیر 
اعظم کا کہنا تھا کہ بھارت پاکستان کو پوری دنیا میں الگ تھلگ کرنے میں ک
امیاب رہا ہے اور وہ یہ کام مزید تیز کریں گے۔ خیال رہے کہ اوڑی حملے کے 
بعد پاکستان اور بھارت کے درمیان تعلقات ایک بار پھر کشیدگی کا شکار ہیں 
اور انڈین حکام کی جانب سے اس حملے کا الزام پاکستان پر عائد کیا گیا ہے۔
 دوسری جانب پاکستانی وزیرِاعظم کے مشیر برائے خارجہ امور سرتاج عزیز نے 
اوڑی حملے کی بین الاقوامی تحقیقیات کروانے کا مطالبہ کیا ہے تاکہ غیرجان
بدارانہ تفتیش ہوسکے۔ کیرالہ میں نریندر مودی کا کہنا تھا کہ ’وہ دن دور 
نہیں ہوگا جب پاکستان کے عوام پاکستان کے رہنماؤں کے خلاف اور دہشت گردی 
کے خلاف جنگ لڑنے کے لیے میدان میں آئے گی۔‘ نریندر مودی نے اپنے خطاب می
ں کہا کہ ’پاکستان کے عوام اپنے رہنماؤں سے پوچھیں کہ پی او کے (پاکستان 
کے زیرانتظام کشمیر) تو آپ کے پاس ہے، آپ اس کو سنبھال نہیں پاتے۔ کبھی م
شرقی پاکستان جو آج کا بنگلہ دیش ہے وہ بھی آپ کے پاس تھا، اس کو بھی سنب
ھال نہیں پائے۔‘ ’آپ سندھ کو سنبھال نہیں پا رہے ہو، آپ گلگت کو سنبھال ن
ہیں پا رہے ہو، آپ (خیبر) پختونواہ کو نہیں سنبھال پا رہے ہو، آپ بلوچستا
ن کو نہیں سنبھال پا رہے ہو۔ یہ تو آپ کے پاس ہے، آپ کی حکومت ہے، آپ ان 
کو بھی نہیں سنبھال پائے ہو اور آپ سے کشمیر کی باتیں کر کے یہ آپ کو گمر
اہ کر رہے ہیں۔‘ انھوں نے کہا کہ ’دونوں ملک ایک ساتھ آزاد ہوئے کہ کیا و
جہ ہے کہ ہندوستان دنیا میں سافٹ ویئر برآمد کرتا ہے اور آپ کے رہنما دہش
ت گردوں کو برآمد کرتے ہیں۔‘ ان کا کہنا تھا کہ ’پاکستان کی عوام، میں آپ
 سے کہنا چاہتا ہوں کہ ہندوستان آپ سے لڑائی لڑنے کے لیے تیار ہے۔ آؤ ہم 
غربت کو ختم کرنے کا کام کریں، بے روزگاری کو ختم کرنے کی جنگ لڑیں. دیکھ
                                            تے ہیں پہلے کون جیتتا ہے۔‘

