 
                         اوڑی حملے میں سہولت کاری کے ملزم پاکستانی رہا

  
اوڑی کے مقام پر انڈین فوجی اڈے پر حملے میں سہولت کاری کے الزام میں گرف
تار کیے گئے دو پاکستانی لڑکوں کو انڈین تفتیشی اداروں نے بےگناہ قرار دے
          دیا ہے اور انہیں جمعے کو پاکستانی حکام کے حوالے کیا جائے گا۔

  
                                         Thu, 09 Mar 2017 12:16:31 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے یہ بیرونی لنک ہیں جو ایک نئی ونڈو میں کُھ
لیں گے انڈیا کے زیرِ انتظام کشمیر میں اوڑی کے مقام پر فوجی اڈے پر حملے
 میں سہولت کاری کے الزام میں گرفتار کیے گئے دو پاکستانی لڑکوں کو انڈین
 تفتیشی اداروں نے بےگناہ قرار دے دیا ہے۔ پاکستانی دفترِ خارجہ کے ترجما
ن نفیس ذکریا کا کہنا ہے کہ پاکستان کے زیرِ انتظام کشمیر سے تعلق رکھنے 
والے دو نوجوانوں کو جمعے کو اٹاری باڈر کے مقام پر پاکستانی حکام کے حوا
لے کیا جائے گا۔ 'اوڑی حملہ آوروں کی شناخت کے ثبوت پاکستان کے حوالے' ’ا
نڈین سپاہی کو رضا مند کر کے انڈیا کے حوالے کر دیا گیا‘ بی بی سی سے گفت
گو کرتے ہوئے ترجمان دفترِ خارجہ نے بتایا کہ فیصل حسین اعوان اور احسن خ
ورشید کو ستمبر 2016 میں اوڑی میں انڈین فوج کے بریگیڈ ہیڈکوارٹر پر حملے
 کے بعد پکڑا گیا تھا اور اُن پر حملے میں سہولت کاری کا الزام لگایا گیا
 تھا۔ اُنھوں نے بتایا کہ ’اب انڈین تفتیشی اداروں نے دونوں نوجوانوں کو 
بےگناہ قرار دے دیا ہے اور اُنہیں پاکستان کے حوالے کرنے کے فیصلے سے ہمی
ں آگاہ کر دیا ہے۔‘ نفیس ذکریا کا کہنا ہےکہ نوجوانوں کی گرفتاری کے بعد 
سے اب تک نئی دہلی کا پاکستانی سفارتخانہ انڈیا کے محکمہ خارجہ کے ساتھ ر
ابطے میں تھا۔ اس موقع پر انڈین وزارتِ خارجہ کے ترجمان وکاس سواروپ نے ک
ہا تھا کہ حملہ آوروں کی سرحد پار کرنے میں مدد کرنے والے دو گائیڈز جنھی
ں مقامی دیہاتیوں نے پکڑا تھا اب زیرِ حراست ہیں۔ ان دونوں لڑکوں سے انڈی
ا کی قومی تحقیقاتی ایجنسی (این آئی اے) نے تفتیش کی اور بدھ کو این آئی 
اے نے ان لڑکوں کے حوالے سے جاری کیے جانے والے بیان میں کہا ہے کہ ’فیصل
 حسین اعوان اور احسن خورشید دہشت گردی کی اس کارروائی میں ملوث نہیں تھے
۔‘ بیان میں کہا گیا ہے کہ ’دونوں لڑکے پاکستان کے زیر انتظام کشمیر کے ر
ہائشی ہیں اور اپنے والدین سے پڑھائی کے سلسلے میں جھگڑے کے بعد غلطی سے 
سرحد پار چلے گئے تھے۔‘ این آئی اے کا یہ بھی کہنا ہے کہ دونوں لڑکوں کے 
’بیانات اور ان کے موبائل اور جی پی ایس کے تکنیکی تجزیے اور واقعاتی شوا
ہد سے یہ واضح نہیں ہوتا کہ ان کا اڑی میں فوجی کیمپ پر حملہ کرنے والوں 
سے کوئی تعلق تھا۔‘ این آئی اے کے مطابق ان دونوں لڑکوں کو پاکستان واپس 
بھیجنے کے لیے بھارتی فوج کی 16ویں کور کے ہیڈکوارٹر کے حکام کے حوالے بھ
            ی کر دیا گیا ہے جبکہ اوڑی حملے کی تحقیقات اب بھی جاری ہیں۔

