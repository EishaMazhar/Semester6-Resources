 
     انڈیا کے زیرِ انتظام کشمیر میں سیکورٹی ہٹانے سے پنڈت آبادی خوفزدہ

  
بھارت کے زیرانتظام کشمیر میں پولیس سے ہتھیار چھیننے کے واقعات کے بعد ا
                     قلیتی پنڈت بستیوں سے حفاظتی چوکیاں ہٹا لی گئی ہیں

  
                                         Wed, 19 Oct 2016 12:22:03 GMT

  
انڈیا کے زیر انتظام کشمیر میں پولیس کا کہنا ہے کہ گزشتہ تین ماہ سے جار
ی ہند مخالف احتجاجی تحریک کے دوران مسلح شدت پسندوں نے پولیس اہلکاروں س
ے 50 سے زائد رائلفز چھین لی ہیں۔ اسلحہ چھیننے کے یہ واقعات زیادہ تر ای
سی حفاظتی چوکیوں میں رونما ہوئے جو اقلیتی پنڈت آبادیوں کی حفاظت کے لیے
 قائم کی گئی تھیں۔ ردعمل کے طور پر حکومت نے حفاظتی چوکیوں کو ہٹا لیا ہ
ے، جس کے بعد ایسے کشمیری پنڈت خاندان خوف زدہ ہیں جو کئی سال سے کبھی بھ
ی وادی چھوڑ کر نہیں گئے تھے۔ کشمیر ڈائری: کشمیریوں کے لیے کوئی جگہ محف
وظ ہے؟ کشمیر ڈائری: مظفر پنڈت کی موت کب ہوئی؟ واضح رہے کہ 26 سال قبل ج
ب کشمیر میں ہند مخالف مسلح شورش شروع ہوئی تو ہندو مذہب سے تعلق رکھنے و
الے کشمیریوں کی تعداد چار لاکھ کے آس پاس تھی۔ مسلح افراد کے ہاتھوں متع
دد پنڈت شہریوں کے قتل کی وجہ سے اقلیتی پنڈت آبادی خوفزدہ ہوگئی اور ہزا
روں خاندان وادی چھوڑ کر چلے گئے۔ ایسے تقریباً 650 خاندان ہیں جو اپنی ز
مینیں، جائیدادیں اور مویشیوں کی وجہ سے کشمیر میں ہی مقیم رہے، ان کی تع
داد آٹھ ہزار سے زیادہ ہے۔ جن علاقوں میں یہ پنڈت شہری آباد ہیں وہاں حکو
مت نے حفاظتی چوکیاں تعمیر کی تھیں جہاں چار یا چھہ پولیس اہلکار اقلیتی 
آبادی کی حفاظت کے لیے تعینات تھے۔ گذشتہ تین ماہ کے دوران جہاں کشمیر می
ں ہند مخالف احتجاجی تحریک اپنے عروج پر پہنچی، وہیں مسلح حملوں میں اضاف
ہ ہوا۔ اس دوران ایسی کئی چوکیوں پر دھاوا بول کر مسلح شدت پسندوں نے پول
یس اہلکاروں سے ہتھیار چھین لیے۔ پولیس کا کہنا ہے کہ تین ماہ سے کم از ک
م 50 رائفلز چھین لی گئی ہیں۔ مسلح رہنما برہان الدین وانی کی ہلاکت کے ب
عد حزب المجاہدین کی قیادت کرنے والے ذاکر بٹ نے ایک ویڈیو بیان میں ایسے
 نوجوانوں کا خیر مقدم کیا ہے جو پولیس اہلکاروں کے ہتھیار چھین کر ان کی
 تنظیم میں شامل ہوئے ہیں۔ تاہم ذاکر بٹ نے کہا 'کشمیری پنڈت یہاں کے باش
ندے ہیں۔ ان کو نشانہ نہیں بنایا جائے گا۔ ہماری لڑائی فوج کے ساتھ ہے ' 
لیکن اس یقین دہانی کے باوجود یہاں آباد پنڈت شہریوں کو عدم تحفظ کا سامن
ا ہے۔ چارٹرڈ اکاؤنٹینٹ اشوک بٹ کہتے ہیں 'ایسا تو کبھی نہیں ہوا کہ پولی
س والوں کے ہتھیار ہی اُڑا لیے گئے ہوں۔ حکومت کو ہماری حفاظت کا مناسب ب
ندوبست کرنا ہوگا۔ اس صورت حال کا جواب یہ تو نہیں ہو سکتا کہ حفاظتی چوک
یاں ہی ہٹا لی جائیں۔' حکمران بی جے پی کے رہنما اشوک کول کہتے ہیں: 'پول
یس کی کوئی حکمت ہوگی جس کے تحت چوکیاں ہٹالی گئیں، تاہم حکومت پنڈتوں کی
 سلامتی کے بارے میں انتہائی سنجیدہ ہے۔' ایک پولیس اہلکار نے بی بی سی ک
و بتایا کہ یہ فیصلہ تفصیلی جائزے کے بعد لیا گیا ہے۔ ان کا کہنا ہے '20 
یا 30 خاندانوں کی حفاظت کے لیے چار پولیس اہلکار تعینات ہوتے ہیں۔ اگر و
ہ خود اپنے ہتھیاروں کی حفاظت نہیں کر سکتے تو اتنے لوگوں کی رکھوالی کیا
 کریں گے۔' پولیس کا کہنا ہے کہ اب کشمیری پنڈتوں کی حفاظت کے لیے 'کلسٹر
 سیکورٹی' کا بندوبست کیا جائے گا جس کے مطابق کئی بستیوں کی حفاظت کے لی
ے پولیس کا ایک کیمپ قائم کیا جائے گا، جس میں 20 یا 30 پولیس اہلکار ایک
 ساتھ موجود رہیں گے۔ تاہم کشمیری پنڈتوں کا کہنا ہے کہ پولیس یا فوج انھ
یں سیکورٹی فراہم نہیں کر سکتی۔ کشن لعل کہتے ہیں 'ہماری سب سے بڑی سیکور
ٹی اکثریتی مسلم آبادی ہے لیکن حکومت وادی چھوڑ چکے پنڈتوں کو واپس لانے 
میں سنجیدہ نہیں ہے۔' کشن لعل پوچھتے ہیں کہ اگر پنجاب کی حکومت نے 11 سا
ل کے اندر ریاست کا مسئلہ حل کر دیا تو یہاں کی حکومت اصل مسئلے کی جانب 
توجہ دے کر اسے حل کیوں نہیں کرتی؟ مقامی پنڈتوں کی نمائندگی کرنے والی ک
شمیری پنڈت سنگھرش سمیتی کے سربراہ سنجے تکو کا کہنا ہے کہ پنڈتوں کی سیک
ورٹی کے لیے اکثریتی مسلم آبادی ہی سب سے بڑی ضمانت ہے۔ وہ کہتے ہیں کہ ح
کومت پنڈتوں کے لیے الگ کالونیاں بنانے کی بجائے ان کی باعزت واپسی کے لی
                                        ے اقدامات اٹھائے تو بہتر ہوگا۔

