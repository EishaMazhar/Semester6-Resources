 
                        کراچی: ایم کیو ایم لندن کے درجنوں کارکن گرفتار

  
کراچی اور حیدرآباد میں لندن قیادت کی زیر سرپرستی متحدہ قومی موومنٹ اور
   رینجرز کے درمیان کشیدگی کے بعد کئی درجن کارکنوں کو گرفتار کرلیا ہے۔

  
                                         Fri, 09 Dec 2016 19:05:36 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے پاکستان کے صوبہ سندھ کے دو بڑے شہروں کراچ
ی اور حیدرآباد میں لندن قیادت کی زیر سرپرستی متحدہ قومی موومنٹ نے ایک 
بار پھر سیاسی قوت کا مظاہرہ کرنے کی کوشش کی ہے۔ اس دوران رینجرز اور پو
لیس نے کشیدگی کے بعد کئی درجن کارکنوں کو گرفتار کرلیا ہے۔ کراچی میں مت
حدہ قومی موومنٹ کے مرکزی دفتر کے قریب واقع مکا چوک پر جمعہ کی دوپہر کو
 لندن قیادت کی زیر سرپرست ایم کیو ایم کے کارکن جمع ہوئے اور تنظیم کے س
ربراہ الطاف حسین کے حق میں نعرے بازی کی، اسی دوران چند کارکنوں نے مکا 
چوک پر تنظیمی جھنڈا بھی لگا دیا۔ رینجرز نے کارکنوں کو منتشر کرنے کے لی
ے ہوائی فائرنگ کی۔ رینجرز کے ونگ کمانڈر نسیم کا کہنا تھا کہ کچھ حضرات 
نے سڑک کے پر چادریں بچھا کر قرآن خوانی شروع کی جس کی وجہ سے عوام اور ٹ
رئفک کی روانی متاثر ہو رہی تھی دوسری بات یہ کہ سڑک قرآن خوانی کےلیے من
اسب جگہ بھی نہیں ہے۔ ’انھوں نے کسی کو قرآن خوانی سے روکا نہیں تھا، کچھ
 خواتین آئیں اور کہا کہ وہ قرآن خوانی کے لیے جانا چاہتے ہیں انھوں نے ا
نھیں جانے کی اجازت دے دی اور کہا کہ قرآن کو سیاسی مقاصد کے لیے استعمال
 کی مذہب اجازت نہیں دیتا خواتین نے یقین دہانی کرائی کہ وہ مردوں کو سمج
ھائیں گی۔‘ کمانڈر نسیم احمد کے مطابق اچانک لوگوں نے سیاسی نعرے لگانے ش
روع کردیے اور پارٹی کے جھنڈے لگائے۔ پولیس اور رینجرز نے ایکشن لیا اور 
وہ لوگ جو افرا تفری اور بدامنی کا باعث بن رہے تھے ان کو گرفتار کرلیا گ
یا۔ دوسری جانب ایم کیو ایم کے رہنما مصطفیٰ عزیز آبادی کا کہنا ہے کہ آج
 کا دن الطاف حسین کے بھائی ناصر حسین اور بھتیجے عارف حسین اور دیگر کار
کنوں کی ہلاکت کے حوالے سے منایا جاتا ہے، اس روز تنظیم کے کارکن اور لوا
حقین یادگار شہدا پر جاتے ہیں۔ ’لواحقین اور کارکن یادگار پر جانا چاہتے 
تھے اس کا کوئی سیاسی مقصد یا سیاسی جلسے جلوس کا ارادہ نہیں تھا لیکن اف
سوس کی بات ہے کہ قانون نافذ کرنے والے اداروں نے پولیس اور حکومت نے گذش
تہ شب سے جناح گروانڈ اور مکا چوک کے اطراف کی ناکہ بندی کردی اور انھیں 
جانے نہیں دیا۔‘ رواں سال اگست میں ایم کیو ایم کے لندن میں مقیم سربراہ 
الطاف حسین کی متنازعہ بیان اور ٹی وی چینلز پر حملوں کے بعد ڈاکٹر فاروق
 ستار کی قیادت میں ایم کیو ایم لندن سے لاتعلقی کا اظہار کیا تھا اور کہ
ا تھا کہ اب وہ تمام فیصلے کریں گے۔ کراچی کے میئر سمیت اراکین اسمبلی نے
 بھی ان کا ساتھ دیا تھا، جبکہ لندن کی قیادت نے ان کی رکنیت معطل کردی۔ 
ایم کیو ایم لندن کے رہنما مصطفیٰ عزیز آبادی کا کہنا ہے کہ انھوں نے راب
طہ کمیٹی تشکیل دی تھی جس میں 75 سالہ ڈاکٹر حسن ظفر عارف، امجد اللہ خان
، مومن خان، کنور خالد یونس اور ساتھی اسحاق سمیت دیگر لوگ شامل تھے لیکن
 انھیں گرفتار کرکے جیلوں میں ڈالا گیا جبکہ جواز یہ بتایا کہ نقص امن کا
 خطرہ ہے لیکن جو کالعدم تنظیمیں ہیں وہ آزاد ہیں۔ رینجرز سے جھڑپ اور کا
رکنوں کی گرفتاریوں کے بعد ایم کیو ایم کے ہمدروں کی ایک بڑی تعداد مکا چ
وک پہنچ گئی اور انھوں نے مکہ چوک اور آس پاس کی سڑکوں کو دھرنا دے کر بن
د کردیا۔ اس دوران پولیس کی بھی بھاری نفری طلب کرلی گئی۔ ادھر حیدرآباد 
میں پکا قلعہ پر ایم کیو ایم کے کارکنوں نے اجتماع کی کوشش کی، جہاں پولی
س نے لاٹھی چارج کرکے درجنوں کارکنوں کو گرفتار کرلیا۔ یاد رہے کہ ایم کی
و ایم سے علیحدگی اختیار کرنے والے مصطفیٰ کمال کی جماعت نے 23 دسمبر کو 
حیدرآباد پکا قلعہ میں جلسے کا اعلان کر رکھا ہے، پولیس کی کارروائی کے و
قت مصطفیٰ کمال حیدرآباد میں تھے جہاں انھوں نے پریس کانفرنس سے بھی خطاب
     کیا اور دعویٰ کیا کہ ڈاکر فاروق ستار کی لندن قیادت مدد کر رہی ہے۔

