 
                    عراقی فوج کے حملے سے قبل موصل سے سینکڑوں شہری فرار

  
اقوامِ متحدہ کے پناہ گزینوں کے ادارے نے کہا ہے کہ عراقی شہر موصل سے نو
                     سو کے قریب افراد فرار کر شام میں داخل ہو گئے ہیں۔

  
                                         Wed, 19 Oct 2016 08:16:21 GMT

  
اقوامِ متحدہ کے پناہ گزینوں کے ادارے نے کہا ہے کہ عراقی شہر موصل سے نو
 سو کے قریب افراد فرار کر شام میں داخل ہو گئے ہیں۔ عراقی فوج کی جانب س
ے شدت پسند تنظیم دولتِ اسلامیہ کے زیرِ قبضہ شہر موصل پر حملے کے بعد سے
 پہلی بار عام شہریوں کے انخلا کی مصدقہ اطلاعات موصول ہوئی ہیں۔ خیال ہے
 کہ موصل میں کل 15 لاکھ افراد موجود ہیں جن میں سے دولتِ اسلامیہ کے جنگ
جوؤں کی تعداد پانچ ہزار ہے۔ خدشہ ہے کہ جنگ کے دوران جنگجو شہریوں کو بط
ور انسانی ڈھال استعمال کر سکتے ہیں۔ اقوامِ متحدہ کے ادارے یو این ایچ س
ی آر کی ترجمان نے کہا کہ موصل سے نو سو سے زیادہ افراد سرحد عبور کر کے 
شام میں داخل ہو گئے ہیں اور اب وہ پناہ گزینوں کے ایک کیمپ میں ٹھہرے ہو
ئے ہیں۔ بی بی سی کے نامہ نگار رچرڈ گیلپن نے کہا کہ امکان ہے کہ ادارہ ا
س کیمپ کو ابتدائی پناہ گاہ کے طور پر استعمال کرے اور پھر انھیں واپس عر
اق میں کسی محفوظ مقام تک لے جائے۔ ہمارے نامہ نگار کے مطابق اتنی بڑی تع
داد میں لوگوں کے انخلا سے ظاہر ہوتا ہے کہ دولتِ اسلامیہ لوگوں کو موصل 
میں روک نہیں پا رہی ہے۔ اس سے یہ خدشہ بھی پیدا ہوتا ہے کہ دولتِ اسلامی
ہ کے جنگجو بھی فرار ہونے کے لیے یہی راستہ استعمال کر سکتے ہیں۔ دوسری ج
انب امریکہ نے دولتِ اسلامیہ پر الزام لگایا ہے کہ وہ موصل کی جانب عراقی
 فوج کی پیش قدمی کے موقعے پر عام شہریوں کو بطور انسانی ڈھال استعمال کر
 رہی ہے۔ پینٹاگون کے ترجمان کیپٹن جیف ڈیوس نے منگل کے روز واشنگٹن میں 
ایک نامہ نگار کے اس سوال پر کہ آیا دولتِ اسلامیہ شہریوں کو بطور انسانی
 ڈھال استعمال کر رہی ہے، کہا: 'بالکل، انھیں کی مرضی کے بغیر رکھا گیا ہ
ے۔ ہم نے کسی کو وہاں سے نکلتے یا بھاگتے ہوئے نہیں دیکھا۔' انٹرنیشنل کم
یٹی آف ریڈ کراس نے بھی منگل کے روز خدشہ ظاہر کیا تھا کہ 'آنے والے دنوں
 میں جنگجو عام شہریوں کو انسانی ڈھال کے طور پر استعمال کر سکتے ہیں۔ ’و
ہ ان کے درمیان چھپ سکتے ہیں، شہر سے فرار ہو سکتے ہیں یا پھر ان کو شہر 
چھوڑنے سے روک سکتے ہیں۔' اقوامِ متحدہ موصل کے قریب پناہ گزینوں کے لیے 
کیمپ تیار کر رہی ہے۔ اقوامِ متحدہ کی رابطہ کار برائے عراق لیزا گرینڈ ن
ے کہا کہ ان کا ادارہ اس بنیاد پر کام کر رہا ہے کہ جنگی کارروائی کے آغا
ز کے بعد دو لاکھ لوگوں کو مدد کی ضرورت پڑے گی۔ عراقی اور کردی فوجیں شہ
ر سے ابھی 30 اور 40 کلومیٹر کے فاصلے پر ہیں۔ انھوں مشرق کی طرف سے قراق
وش شہر کا محاصرہ کر رکھا ہے، تاہم وہاں اب بھی دولتِ اسلامیہ کے جنگجو م
زاحمت کر رہے ہیں۔ انھوں نے ایک ویڈیو جاری کی ہے جس میں جنگجوؤں کو عراق
ی فوج پر فائر کرتے دیکھا جا سکتا ہے۔ اس سے قبل کہا گیا تھا کہ اس قصبے 
کو آزاد کروا لیا گیا ہے جس کے بعد سے وہاں سے نکلنے والے عیسائیوں نے خو
شی کا اظہار کیا تھا جو اب اربیل میں رہتے ہیں۔ جنگ سے قبل قراقوش میں عر
اقی عیسائیوں کی سب سے بڑی تعداد مقیم تھی۔ یہ شہر موصل سے 32 کلومیٹر دو
ر ہے۔ توقع ہے کہ بدھ کو اتحادی فوج حملہ دبارہ شروع کرے گی۔ اس میں 34 ہ
زار کے قریب عراقی فوجی، کرد جنگجو، سنی اور شیعہ مسلمان اور عرب قبائلی 
حصہ لے رہے ہیں۔ تیل کی دولت سے مالامال نینوا صوبے کا صدر مقام موصل عرا
ق کا دوسرا بڑا شہر ہے۔ اس پر جون 2014 میں دولتِ اسلامیہ نے قبضہ کر لیا
 تھا۔ اس سے دولتِ اسلامیہ نے یہ پیغام دیا تھا کہ وہ بڑے پیمانے پر علاق
وں پر قبضہ برقرار رکھ سکتے ہیں۔ یورپی یونین کے سکیورٹی کمشنر نے خبردار
 کیا ہے کہ موصل کو دولتِ اسلامیہ کے قبضے سے چھڑوانے کی صورت میں یورپی 
یونین کو جہادیوں کی بڑی تعداد میں یورپ آمد کے لیے تیار رہنا چاہیے۔ جول
ین کنگ نے ایک جرمن اخبار کو بتایا کہ شدت پسندوں کی ایک قلیل تعداد بھی 
ایک خطرہ ثابت ہو سکتی ہے اور ہمیں اس کے لیے تیار رہنا چاہیے۔ گذشتہ نوم
بر میں پیرس پر دہشت گردانہ حملے میں ملوث بعض جنگجو شام سے فرانس پہنچے 
                                                                  تھے۔

