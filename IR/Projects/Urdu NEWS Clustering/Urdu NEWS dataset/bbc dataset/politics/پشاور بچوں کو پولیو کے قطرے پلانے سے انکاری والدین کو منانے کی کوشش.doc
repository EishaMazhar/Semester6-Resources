 
  پشاور: بچوں کو پولیو کے قطرے پلانے سے انکاری والدین کو منانے کی کوشش

  
پاکستان کے صوبے خیبر پختونخوا میں حکام نے منگل کو انسداد پولیو ٹیموں ک
ے ہمراہ جا کر اپنے بچوں کو پولیو کے قطرے پلانے سے انکار کرنے والے والد
                                                       ین کو راضی کیا۔

  
                                         Tue, 29 Nov 2016 19:48:59 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے پاکستان کے صوبے خیبر پختونخوا میں حکام نے
 منگل کو انسداد پولیو ٹیموں کے ہمراہ جا کر اپنے بچوں کو پولیو کے قطرے 
پلانے سے انکار کرنے والے والدین کو راضی کیا۔ خیبر پختونخوا میں آٹھ ہزا
ر سے زیادہ والدین ایسے بھی ہیں جو اپنے بچوں کو پولیو سے بچاؤ کے قطرے پ
لانے سے انکار کر رہے ہیں۔ پاکستان کے ’ہائی رسک‘ اضلاع میں پولیو مہم کا
 آغاز کراچی میں 22 لاکھ بچوں کو پولیو ویکسین دی گئی رواں برس کے دوران 
پاکستان سے اب تک 18 بچوں میں پولیو وائرس کی تصدیق ہو چکی ہے جس میں خیب
ر پختونخوا سے آٹھ، سندھ سے سات، فاٹا سے دو اور بلوچستان سے ایک کیس سام
نے آیا ہے۔ خیبر پختونخوا میں چند روز پہلے شروع کی گئی تین روزہ مہم میں
 56 لاکھ سے زائد بچوں کو انسداد پولیو کے قطرے پلائے جانے کا ہدف رکھا گ
یا تھا۔ حکام کے مطابق اس مہم میں 98 فیصد بچوں کو انسداد پولیو کے قطرے 
پلائے جا چکے ہیں اور جو باقی دو فیصد بچے رہ گئے ہیں ان کے لیے یہ مہم ا
ب بھی جاری ہے۔ خیبر پختونخوا میں ایک اندازے کے مطابق 8,336 بچوں کے وال
دین نے اپنے بچوں کو قطرے دینے سے انکار کر دیا ہے اور پشاور میں یہ تعدا
د 140 تک بتائی گئی ہے۔ ڈپٹی کمشنر پشاور ریاض محسود نے منگل کو پشاور کے
 علاقے شاہین مسلم ٹاؤن میں ان انکاری والدین سے ملاقات کی اور انھیں اپن
ے بچوں کو یہ قطرے پلانے کے لیے راضی کیا ہے ۔ ڈپٹی کمشنر کے مطابق ایسے 
والدین کے پاس اپنے بچوں کو اس مرض سے بچاؤ کے قطرے پلانے سے انکار کرنے 
کی کوئی ایسی ٹھوس وجہ نہیں تھی۔ ان کا کہنا تھا کہ انھوں نے ایک دن میں 
89 بچوں کے والدین کو راضی کر کے انسداد پولیو کے قطرے پلائے اور یہ سلسل
ہ آئندہ بھی جاری رہے گا۔ ریاض محسود نے کہا کہ شاہین مسلم ٹاؤن سے پولیو
 وائرس کی موجودگی کی تصدیق ہوئی تھی اور اسی علاقے کے والدین اپنے بچوں 
کو یہ قطرے پلانے سے انکار کر رہے تھے۔ عالمی ادارۂ صحت کے مطابق دنیا کے
 بیشتر ممالک میں پولیو وائرس ختم کیا جا چکا ہے جب کہ پاکستان میں یہ وا
ئرس اب بھی موجود ہے اور خدشہ ہے کہ کہیں یہ وائرس دیگر ممالک میں دوبارہ
                                                      ظاہر نہ ہو جائے۔

