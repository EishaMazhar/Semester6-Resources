 
                          کشمیر: طویل جھڑپ ختم، مکان زمین بوس، دو ہلاک

  
بھارت کے زیرِانتظام کشمیر میں گذشتہ 42 گھنٹوں سے جاری مسلح تصادم ختم ہ
  و گیا ہے اور حکام کے مطابق ایک مکان کے ملبے تلے سے دو لاشیں ملی ہیں۔

  
                                         Fri, 09 Dec 2016 11:43:39 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے بھارت کے زیرِانتظام کشمیر کے جنوبی قصبہ ب
یج بہاڑہ میں گزشتہ 42 گھنٹوں سے جاری مسلح تصادم ختم ہو گیا ہے اور حکام
 کے مطابق انھیں ایک مکان کے ملبے تلے سے دو لاشیں ملی ہیں۔ پولیس کا دعو
ی ہے کہ ایک مکان میں دو یا تین مسلح شدت پسندوں کی موجودگی کی خفیہ اطلا
ع موصول ہونے کے بعد آرونی قصبہ کی حسن پورہ بستی کا محاصرہ کیا گیا جس ک
ے بعد یہ تصادم شروع ہوا۔ لیکن تصادم کے اختتام پر سی آر پی ایف کے ڈپٹی 
انسپکڑ جنرل محسن شہیدی نے بتایا: "کافی ملبہ ہے وہاں۔ ابھی ایک دھماکہ ب
ھی ہوا۔ ابھی ہم یہ نہیں کہہ سکتے ہیں وہاں کتنی لاشیں ہیں۔‘ پولیس ذرائع
 نے بتایا کہ جائے واردات سے دو لاشیں ملی ہیں جن کی شناخت نہیں ہوئی ہے۔
 مقامی لوگوں کے مطابق جس مکان کا محاصرہ کیا گیا تھا، اس پر فورسز نے لگ
اتار دھماکہ خیز مواد فائر کیا جس کے باعث مکان میں آگ لگ گئی اور وہ زمی
ن بوس ہوگیا۔ بدھ کے روز جب یہ تصادم جاری تھا تو لوگوں نے فوج اور پولیس
 کے خلاف مظاہرے کئے جس کے بعد سرکاری فورسز نے مظاہرین پر فائرنگ کی جس 
کے نتیجہ میں ایک شہری ہلاک اور کئی دیگر زخمی ہوگئے۔ تاہم پولیس کے آئی 
جی پی ایس جے ایم گیلانی کا دعوی ہے کہ شہری کی موت کراس فائرنگ کے دوران
 گولی لگنے سے ہوئی ہے۔ ذرائع کا کہنا ہے کہ پولیس کو خفیہ اطلاع ملی تھی
 کہ آر ونی میں لشکر طیبہ کے چیف ابو دُجانہ ساتھیوں سمیت موجود ہیں ، جس
 کے بعد پولیس نے فوج اور نیم فوجی اداروں کی مدد سے حسن پورہ بستی کا مح
اصرہ کیا۔ تاہم لوگوں کا کہنا ہے کہ ابو دُجانہ محاصرہ توڑ کر فرار ہونے 
میں کامیاب ہوگئے۔ آئی جی پی گیلانی نے ان خبروں کی تصدیق نہیں کی۔ جمعہ 
کے روز بھی جنوبی کشمیر اور دوسرے قصبوں میں بھی آرونی میں عام شہری کی ہ
لاکت کے خلاف شدید مظاہرے ہوئے۔ واضح رہے کہ جنوبی کشمیر کے ہی کوکرناگ ق
صبہ میں 8 جولائی کی شام مسلح رہنما برہان وانی کو پولیس نے ایک مختصر تص
ادم کے دوران دو ساتھیوں سمیت ہلاک کردیا تھا، جس کے بعد پوری وادی میں ہ
ند مخالف احتجاجی تحریک شروع ہوگئی تھی۔ اس تحریک کو دبانے کی سرکاری کار
وائیوں میں اب تک تقریباً 100 افراد ہلاک اور ہزاروں زخمی ہوگئے۔ مسلسل پ
انچ ماہ سے کشمیر میں عام زندگی ہڑتالوں، گرفتاریوں اور سرکاری پابندیوں 
کے باعث معطل ہے۔ تازہ تصادم کے بعد حکومت نے پھر ایک بار جنوبی کشمیر مِ
یں ٹیلیفون رابطوں اور انٹرنیٹ کی سہولات کو محدود کردیا ہے۔ احتجاجی تحر
یک کے دوران 18ستمبر کو اُڑی قصبہ میں بھارتی فوج کے کیمپ پر مسلح حملے م
یں 19فوجیوں کی ہلاکت کے بعد سارا فوکس ایل او سی پر پیدا شدہ کشیدگی اور
 ہندپاک تعلقات میں تناو پر چلا گیا۔ جمعہ کے پیش نظر حکام نے جنوبی کشمی
ر اور سرینگرکے بعض علاقوں میں پھر ایک بار ناکہ بندی اور سیکورٹی پابندی
                                                  وں کا انتظام کیا ہے۔

