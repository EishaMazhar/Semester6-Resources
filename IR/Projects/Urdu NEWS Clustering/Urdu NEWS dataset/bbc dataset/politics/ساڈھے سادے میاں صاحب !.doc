 
                                                ساڈھے سادے میاں صاحب !

  
ہر سعودی بادشاہ کہتا ہے کہ پاکستان سگہ بھائی ہے۔ اگر کوئی پاکستانی وزی
رِ اعظم یہ سوچنے لگے کہ سگہ ہونے کے ناطے تیل کے آدھے کنوئیں ہمارے ہیں 
                            تو اندازہ لگایے کہ سعودیوں پر کیا گزرے گی۔

  
                                         Sun, 04 Dec 2016 06:56:50 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے جب کوئی اجنبی آپ کو کال کر کے اچھی اچھی خ
وشگوار باتیں کرتا ہے تو کیا آپ جواباً یہ نہیں کہتے کہ جنابِ والا خدا آ
پ کو بھی زندگی بھر کامران کرے۔ آپ جب بھی کراچی تشریف لائیں تو ملاقات ک
ا شرف بخشیے گا، آپ جب چاہیں مجھے فون کر سکتے ہیں، خدا آپ کو اور آپ کے 
شاندار خاندان کو سلامت رکھے، اپنے باصلاحیت احباب کو بھی میرا سلام کہیے
 گا۔ اگر وہ اجنبی آپ کے مروتی جذبات کے ایک ایک لفظ کو حقیقی سمجھتے ہوئ
ے کبھی صبح چھ بجے، کبھی رات دو بجے کال کرنا شروع کر دے اور آپ سے کہے ک
ہ جناب آپ ہی نے تو کہا تھا کہ میں جب چاہے کال کرسکتا ہوں۔ کیسا لگے گا 
آپ کو ؟ جب آپ کے گھر کوئی مہمان آتا ہے تو کیا اسے دروازے تک رخصت کرتے 
ہوئے اخلاقاً یہ نہیں کہتے کہ حضور یہ غریب خانہ آپ ہی کا ہے، جب چاہیں ت
شریف لا سکتے ہیں۔ اگر وہ مہمان آپ کی اس خوش خلقی کو لفظ بہ لفظ لے کر ہ
ر دوسرے تیسرے روز آپ کے گھر کی گھنٹی بجانا شروع کر دے اور آپ کے ماتھے 
پر ناگواری کی شکنیں دیکھ کے کہے کہ جنابِ والا آپ ہی نے تو کہا تھا کہ ی
ہ غریب خانہ میرا بھی ہے۔ مجھے کیا معلوم کہ آپ ایسے ہی عادتاً کہہ رہے ت
ھے؟ کوئی جازبِ نظر خاتون بس سٹاپ پر کھڑی اپنے خیالات میں منہمک تھیں۔ ا
یک سردار جی دو بار ان کے قریب سے گزرے اور تیسری بار گزرتے ہوئے پوچھا ’
مینوں پہچائیا‘؟ خاتون نے کہا نہیں تو ؟ سردار جی نے کہا ’کمال اے۔ دو وا
ری تہاڈے سامنے توں لنگیہا واں۔ فیر وی بیگانے ہو‘۔۔۔۔ پشتو کی ایک مثال 
ہے کہ کاش مجھے پہلے معلوم ہوتا کہ تیرے تو تین دانت مستقل ہی منہ سے باہ
ر نکلے رہتے ہیں تو میں تیری مروت میں ہنستے ہنستے یوں بے حال نہ ہوتا۔ س
فارت کاری میں تو اور بھی زیادہ مروتی آداب برتے جاتے ہیں۔ اگر ایسا نہ ہ
و اور ہر بات کو ہو بہو لے لیا جائے تو سوچیے کیسے کیسے مسائل کھڑے ہو جا
ئیں۔ مثلاً ہر سعودی بادشاہ کہتا ہے کہ پاکستان سگہ بھائی ہے۔ اگر کوئی پ
اکستانی وزیرِ اعظم یہ سوچنے لگے کہ سگہ ہونے کے ناطے تیل کے آدھے کنوئیں
 ہمارے ہیں تو اندازہ لگایے کہ سعودیوں پر کیا گزرے گی۔ ڈونلڈ ٹرمپ نے تا
ئیوان کی صدر سائی اینگ وین کی مبارک بادی کا فون وصول کرتے ہوئے ان سے د
و طرفہ دفاعی، اقتصادی اور سیاسی تعاون بڑھانے کی بات کی۔ تو کیا صدر سائ
ی وین اس گفتگو کی بنیاد پر یہ سوچنے لگیں کہ امریکہ نے 40 برس سے جاری ا
پنی ون چائنا پالیسی ترک کر دی؟ ٹرمپ نے میاں نواز شریف کی تہنیتی کال وص
ول کرتے ہوئے یقیناً میاں صاحب کو ایک شاندار لیڈر قرار دیا ہوگا۔ ٹرمپ ک
ے نزدیک یقیناً پاکستانی عوام اعلیٰ ترین صلاحیتوں سے مالامال ہوں گے اور
 ٹرمپ یقیناً پہلی فرصت میں پاکستان کا دورہ کرنے کے لیے بے تاب ہوں گے۔ 
مگر اب سے پہلے وزیرِ اعظم ہاؤس کے میڈیا سیل نے کتنے عالمی رہنماؤں سے ٹ
یلی فونک گفتگو کا پورا متن شائع کیا؟ اس متن کی ڈرامائی اشاعت کے بعد وا
ئٹ ہاؤس کے ترجمان جوش ارنسٹ نے کہا کہ پاک امریکہ تعلقات ایک پیچیدہ معا
ملہ ہیں۔ مناسب ہوگا کہ ٹرمپ یا ان کی عبوری ٹیم غیر ملکی رہنماؤں سے راب
طے سے پہلے محکمہ خارجہ سے رابطہ کر لیا کرے۔ اب وزیرِ اعظم کے معتمد برا
ئے امورِ خارجہ طارق فاطمی واشنگٹن جا رہے ہیں۔ وہ ٹرمپ کی ٹیم سے بھی مل
یں گے۔ شاید یہ تصدیق بھی کریں کہ ٹرمپ نے میاں صاحب کو جس طرح ایک اچھی 
شہرت کا حامل ایسا شاندار شخص کہا ہے جس کی کامیابیوں کے چرچے ہر طرف ہیں
، تو کہیں یہ طنز تو نہیں ؟ کیا واقعی ٹرمپ ایسا ہی سمجھتے ہیں۔ کیونکہ م
یاں صاحب پاکستانیوں کے منہ سے تو ایسے ’شاندار، جاندار، زبردست‘ جملے سن
نے کو ایک عرصے سے ترس رہے ہیں۔ شاید فاطمی صاحب ٹرمپ ٹیم سے یہ درخواست 
بھی کریں کہ جو گفتگو ٹرمپ نے فون پر کی اگر ہو بہو نہیں تو کم ازکم اس ک
ا خلاصہ ہی ٹویٹ کر دیں۔ تاکہ یہ خلاصہ ازقسمِ عمران خان و بلاول بھٹو کے
 منہ پر مارا جا سکے اور پاکستانی محکمہ خارجہ کے ریکارڈ کا بھی حصہ بن س
کے۔ گاؤں کے مراثی نے نمبردار کے دیوان خانے میں داخل ہو کر حسبِ دستور ز
مین پر بیٹھنا چاہا تو نمبردار نے اسے ہاتھ سے پکڑ کے عزت کے ساتھ صوفے پ
ر اپنے برابر بٹھا لیا۔ مراثی کو خاصا حوصلہ ہوا اور اس نے باتوں باتوں م
یں پراعتماد بے تکلفی برتتے ہوئے اپنے بیٹے کے لیے نمبردار کی بیٹی کا رش
              تہ مانگ لیا۔۔۔۔کالم طویل ہو رہا ہے باقی قصہ جانے دیں۔۔۔۔

