 
                                   انڈیا کے اندر بھی ایک جنگ چل رہی ہے

  
انڈیا میں حزب اختلاف کی جماعتیں بر سر اقتدار جماعت بھارتیہ جنتا پارٹی 
پر الزام لگا رہی ہیں کہ وہ کنٹرول لائن پر مشتبہ شدت پسندوں کے خلاف فوج
       کے مبینہ سرجیکل آپریشن سے سیاسی فائدہ اٹھانے کی کوشش کر رہی ہے۔

  
                                         Sat, 08 Oct 2016 14:05:42 GMT

  
انڈیا میں حزب اختلاف کی جماعتیں بر سر اقتدار جماعت بھارتیہ جنتا پارٹی 
پر الزام لگا رہی ہیں کہ وہ کنٹرول لائن پر مشتبہ شدت پسندوں کے خلاف فوج
 کے مبینہ سرجیکل آپریشن سے سیاسی فائدہ اٹھانے کی کوشش کر رہی ہے۔ اتر پ
ردیش اور پنجاب کے کئی قصبوں اور شہروں میں گذشتہ دنوں بی جے پی کےمقامی 
رہنماؤں اور اس کے حامیون کے ذریعے بڑے بڑے بینر لگائے گئے ہیں۔ اس میں س
رجیکل آپریشن کے لیے وزیر اعظم مودی کی جرات کی تعریف کی گئی ہے۔ کئی بین
رز میں انھیں ہندوؤں کے دیوتا رام کے طور پر دکھایا گیا ہے۔ پاکستان کے و
زیر اعظم نواز شریف رامائن کے برائی کے کردار راون کی شکل میں پیش کیا گی
ا ہے۔ ان پوسٹروں اور بینروں میں وزیر اعظم کو اس آپریشن کے لیے مبارکباد
 دی گئی ہے۔ ان دونوں ریاستوں میں آئندہ چند مہینوں میں اسمبلی انتخابات 
ہونے والے ہیں اور یہ انتخابات مودی کی جماعت کےمستقبل کے انتخابی منصوبو
ں اور کامیابیون کےلیے انتہائی اہم ہیں۔ کانگریس کے رہنما راہل گاندھی نے
 وزیر اعظم مودی پر الزام عائد کیا کہ وہ اوڑی میں ہلاک ہونے والے فوجیوں
 کی موت پر سیاست کررہے ہیں۔ سرجیکل آپریشن پر تنازع وزیر دفاع منوہر پری
کر کےاس بیان سے شروع ہوا کہ مودی کی حکومت کے جرات مندانہ فیصلے سے یہ آ
پریشن ممکن ہو سکا۔ اس کے جواب میں کانگریس نے یہ بتانے کی کوشش کی کہ ما
ضی میں کانگریس کی حکومتوں کے دوران اس طرح کے سرجیکل آپریشن کئی بار ہو 
چکے ہیں لیکن اس وقت کی حکومتوں نے ان کارروائیوں کا کو عام نہیں کیا کیو
ں کہ بقول ان کے یہ آپریشن سیاسی فائدہ اٹھانے کے لیے نہیں کیے گیے گئےتھ
ے۔ سرجیکل آپریشن پر ملک کے اندر مچی اس سیاسی جنگ میں میڈیا خاص طور سے 
ٹی وی چینلز سب سے آگے ہیں۔ ایک چینل نے گذشتہ دنوں سابق وزیر داخلہ پی چ
دامبرم کا انٹرویو نشر ہونے سےروک دیا۔ اس چینل نے اعلان کیا گیا کہ وہ ا
یسا کوئی سیاسی بیان نہیں نشر کرے گا جس سے قومی سلامتی کو نقصان پہنچتا 
ہو۔ چدامبرم نے اس انٹرویو میں کشمیر کے حوالے سے حکومت کی ہینڈلنگ پر تن
قید کی تھی۔ دلچسپ پہلو یہ ہے کہ اسی چینل نے چند گھنٹے بعد بی جے پی کے 
صدر کی پریس کانفرنس براہ راست نشر کی جس میں بنیادی طور پر انھوں نے سرج
یکل آپریشن کے حوالے سے مخالفین کو ہدف بنایا تھا۔ بعض چینل کے اینکر اور
 پیشکار حب الوطنی کے جذبے میں پروگرام کی ابتدا اور اختتام پر 'جے ہند' 
کا نعرہ بلند کرنے لگے۔ ایک اینکر نے سٹوڈیو میں باقاعدہ وار روم بنا کر 
فوجی وری جیسے کپڑے پہن کر پروگرام پیش کیا۔ ان پروگراموں میں جو بھی حکو
مت کے تصورات سے اتفاق نہیں کرتا انھیں اینٹی نیشنل یعنی ملک دشمن قرار د
ے دیا جاتا ہے۔ بھارتی چینلوں اور سوشل میڈیا پر جارحانہ قوم پرستی کی ای
ک لہر چلی ہوئی ہے۔ ایسا محسوس ہوتا ہے جیسے اس سرجیکل آپریشن نے یک لخت 
سارے مسئلے حل کر دیے ہوں۔ قوم پرستی کی اس بحث میں اس پہلو پر کوئی بات 
نہیں ہو رہی کہ سرجیکل آپریشن سے کیا مقصد حاصل ہوا ہے۔ کیا اب حملے رک گ
ئے ہیں؟ اس آپریش کے بعد بھی تقریباً روزانہ کہیں نہ کہیں دہشتگردوں کے ح
ملے ہو رہے ہیں۔ کیا پاکستان اس آپریشن سے ڈر گیا ہے؟ اگر ایسا ہے تو آخر
 جوابی کارروائی کے اندیشےسے سرحدی علاقے خالی کیوں کرائے گئے اور جوابی 
کارروائی کا جواب دینے کے لیے چوکسی کیوں ہے؟ حقیقت یہ ہے پاکستان سےتعلق
ات اب مزید خراب ہو چکے ہیں۔ اور بات چیت کے سارے راستے بند ہیں۔ یہ تناز
ع جہاں سے شروع ہوا تھا وہاں کی صورتحال اب بھی جوں کی توں ہے۔ انڈیا کے 
زیر انتظام کشمیر اب بھی کشیدگی اور ٹکراؤ کی گرفت میں ہے۔ وادی میں آج ب
ھی ایک بچے کی ہلاکت ہوئی ہے۔ اور جنازے کے ساتھ آج بھی مظاہرہ ہوا ہے۔ ب
ھارت میں ان حقائق پر بھلے ہی بحث نہ ہو لیکن ان زمینی حقیقتوں کو فراموش
                                                  تو نہیں کیا جا سکتا۔

