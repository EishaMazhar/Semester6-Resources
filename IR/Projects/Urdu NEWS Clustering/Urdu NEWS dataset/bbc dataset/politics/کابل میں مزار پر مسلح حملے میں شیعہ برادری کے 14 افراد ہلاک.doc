 
           کابل میں مزار پر مسلح حملے میں شیعہ برادری کے 14 افراد ہلاک

  
افغانستان کے دارالحکومت کابل میں حکام کے مطابق ایک مزار پر مسلح حملے م
                                 یں کم از کم 14 افراد ہلاک ہو گئے ہیں۔

  
                                         Tue, 11 Oct 2016 22:44:31 GMT

  
افغانستان کے دارالحکومت کابل میں حکام کے مطابق ایک مزار پر مسلح حملے م
یں شیعہ مسلک سے تعلق رکھنے والے کم از کم 14 افراد ہلاک ہو گئے ہیں۔ کاب
ل میں حملے کے وقت شیعہ عزادار یوم عاشور کے لیے سخی مزار زیارت پر جمع ت
ھے۔ ابھی تک کسی تنظیم نے اس واقعے کی ذمہ داری قبول نہیں کی۔ یہ مزار کا
بل کے بڑے مزاروں میں سے ایک ہے۔ افغان وزارتِ داخلہ کے ایک ترجمان کے مط
ابق حملے میں ایک پولیس اہلکار بھی ہلاک ہوا ہے۔ ترجمان صدیق صدیقی نے بت
ایا کہ پولیس کے خصوصی دستے نے کارروائی کرتے ہوئے ایک حملہ آور کو ہلاک 
کر دیا۔ ابتدائی اطلاعات کے مطابق حملہ آوروں کی تعداد تین تھی، جب کہ عی
نی شاہدین کے مطابق وہ پولیس کی وردی میں تھے۔ حکومت نے یوم عاشور کے موق
عے پر شدت پسندی کے ممکنہ واقعات کے بارے میں خبردار کیا تھا۔ دوسری جانب
 صوبہ ہلمند کے دارالحکومت لشکر گاہ کے قریب موجود طالبان جنگجوؤں کو نکا
لنے کے لیے مزید سینکڑوں افغان سکیورٹی اہلکار تعینات کیے گئے ہیں۔ مقامی
 اہلکاروں نے بی بی سی کو بتایا ہے کہ طالبان کو لشکر گاہ سے پیچھے دھکیل
 دیا گیا ہے۔ اطلاعات کے مطابق لشکرگاہ میں اس وقت چند ایک دکانیں ہی کھل
ی ہیں اور شہری وہاں سے نکلنے کی کوشش کر رہے ہیں۔ ہلمند میں پہلے ہی سکو
        لوں اور یونیورسٹیوں کو غیر معینہ مدت کے لیے بند کر دیا گیا ہے۔

