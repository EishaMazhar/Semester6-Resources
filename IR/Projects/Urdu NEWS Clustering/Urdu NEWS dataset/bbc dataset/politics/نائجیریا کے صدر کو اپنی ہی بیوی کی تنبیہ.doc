 
                              نائجیریا کے صدر کو اپنی ہی بیوی کی تنبیہ

  
نائجیریا کے صدر محمدو بوہاری کی اہلیہ نے انھیں خبردار کیا ہے وہ آئندہ 
انتخابات کے لیے تب تک ان کی حمایت نہیں کریں گی جب تک وہ اپنی حکومت میں
                                               تبدیلیاں نہیں کرتے ہیں۔

  
                                         Fri, 14 Oct 2016 05:41:41 GMT

  
نائجیریا کے صدر محمدو بوہاری کی اہلیہ نے انھیں خبردار کیا ہے وہ آئندہ 
انتخابات کے لیے تب تک ان کی حمایت نہیں کریں گی جب تک وہ اپنی حکومت میں
 تبدیلیاں نہیں کرتے ہیں۔ بی بی سی کو دیے انٹرویو میں صدر بوہاری کی اہل
یہ عائشہ بوہاری کا کہنا تھا کہ ’صدر کی جانب سے منتخب کیے جانے والے حکا
م میں سے زیادہ تر کو وہ خود بھی نہیں جانتے ہیں۔‘ عائشہ بوہاری کے خیال 
میں حکومت کو ہائی جیک کر لیا گیا ہے، اور ان کا کہنا ہے کہ صدارتی انتخا
ب کے پیچھے ’چند لوگوں کا ہاتھ ہے‘۔ صدر بوہاری کا انتخاب گذشتہ سال حکوم
ت میں سے بدعنوانی اور اقربا پروری کے خاتمے کے وعدے کے ساتھ ہوا تھا۔ نا
ئجیریا کے دارالحکومت ابوجا میں بی بی سی کے نامہ نگار نذیرو میکائیلو نے
 بتایا ہے کہ صدر کی اہلیہ کے اس فیصلے اور تشویش سے عوام حیران ہو سکتی 
ہے لیکن اس سے صدر کی قیادت پر بے اطمینانی بھی ظاہر ہوتی ہے۔ خیال رہے ک
ہ صدر بوہاری نے اپنے عہدے کا آغاز کرتے ہوئے کہا تھا کہ ’وہ کسی کے ساتھ
 تعلق نہیں رکھتے، اور سب کے ساتھ تعلق رکھتے ہیں۔‘ عائشہ بوہاری نے انٹر
ویو میں مزید کہا کہ ’مثال کے طور پر صدر منتخب کیے گئے 50 میں سے 45 افر
اد کو جانتے تک نہیں، اور 27 سالوں سے ان کی بیوی ہونے کے باوجود میں بھی
 ان افراد کو نہیں جانتی۔‘ انھوں نے کہا کہ جو لوگ حکمران جماعت آل پروگر
یسو کانگریس (اے پی سی) کے نظریے میں اپنا حصہ تک نہیں ڈالتے وہ اعلیٰ نش
ستوں پر تعینات کیے جا چکے ہیں اور اس کی وجہ ’چند افراد‘ کا اثر و رسوخ 
ہے۔ جب ان سے حکومت کو ہائی جیک کرنے والے افراد کے ناموں کے بارے میں پو
چھا گیا تو انھوں نے نام بتانے سے انکار کرتے ہوئے کہا کہ ’اگر آپ ٹی وی 
دیکھیں تو آپ انھیں پہچان لیں گے۔‘ عائشہ بوہاری نے کہا کہ انھیں ان کے ش
وہر نے فی الحال نہیں بتایا ہے کہ آیا وہ 2019 کے انتخابات میں حصہ لیں گ
                                                            ے یا نہیں۔

