 
              ایم کیو ایم کی رجسٹریشن کی منسوخی کی درخواست پر جواب طلب

  
لاہور ہائی کورٹ نے متحدہ قومی موومنٹ کی رجسٹریشن منسوخ کرنے کے لیے دائ
ر درخواست پر وفاقی حکومت اور الیکشن کمیشن آف پاکستان کو نوٹس جاری کرتے
                                  ہوئے 20 ستمبر تک جواب طلب کر لیا ہے۔

  
                                         Tue, 06 Sep 2016 15:13:11 GMT

  
لاہور ہائی کورٹ نے متحدہ قومی موومنٹ کی رجسٹریشن منسوخ کرنے کے لیے دائ
ر درخواست پر وفاقی حکومت اور الیکشن کمیشن آف پاکستان کو نوٹس جاری کرتے
 ہوئے 20 ستمبر تک جواب طلب کر لیا ہے۔ درخواست میں ایم کیو ایم کے بانی 
قائد الطاف حسین سمیت تمام رہنماؤں کے خلاف غداری کے مقدمات درج کرنے سمی
ت سینیٹ اور اسمبلیوں سے اُن کی رکنیت ختم کرنے کی بھی استدعا کی گئی ہے۔
 لاہور سے صحافی عبدالناصر خان نے بتایا کہ ایم کیو ایم کی بطور سیاسی جم
اعت حیثیت کو آفتاب ورک ایڈووکیٹ نے چیلنج کیا ہے جس میں جماعت کے بانی ق
ائد کے پاکستان مخالف بیانات اور نعروں کو بنیاد بنایا گیا ہے۔ درخواست ک
ی سماعت منگل کو لاہور ہائی کورٹ کے چیف جسٹس منصور علی شاہ نے کی۔ درخوا
ست گزار آفتاب ورک نے عدالت کو بتایا کہ پاکستان کے آئین کے مطابق کسی بھ
ی سیاسی جماعت کے لیے محب وطن ہونا ضروری ہے لیکن ایم کیو ایم کے بانی کے
 حالیہ بیانات اور پاکستان مخالف نعروں سے ثابت ہوتا ہے کہ ایم کیو ایم ا
ور اس کے بانی قائد پاکستان کے وفادار اور محب وطن نہیں رہے۔ مدعی کا کہن
ا ہے کہ اس لیے ایم کیو ایم کی بطور سیاسی جماعت رجسٹریشن منسوخ کر کے اس
 پلیٹ فارم کے تحت سیاسی سرگرمیوں پر پابندی عائد کی جائے۔ آفتاب ورک کے 
مطابق انھوں نے ایم کیو ایم کے بانی کی 22 اگست کو کراچی، 23 اگست کو امر
یکہ اور 24 اگست کو جنوبی افریقہ میں کارکنوں سے ٹیلی فون کے ذریعے خطابا
ت کو بنیاد بنایا ہے، جس کا ریکارڈ بھی درخواست کے ساتھ عدالت میں جمع کر
ایا گیا ہے۔ آفتاب ورک نے اپنی درخواست میں عدالت عالیہ سے درخواست کی کہ
 ایم کیو ایم کے بانی، ان کی تائید کرنے والے، ان کی تقریر سننے والے اور
 پاکستان مردہ باد کے نعرے لگانے والے ایم کیوایم کے تمام رہنماؤں، رابطہ
 کمیٹی کے ارکان، یونٹ و سیکٹر انچارجز کے خلاف غداری اور دہشت گردی کے م
قدمات درج کیے جائیں۔ اس کے علاوہ انھوں نے عدالت سے درخواست کی کہ ایم ک
یوایم کے تمام اراکین قومی و صوبائی اسمبلی اور سینیٹ کو نااہل قرار دیا 
جائے اور خالی ہونے والی نشستوں پر دوبارہ انتخابات کرائے جائیں۔ آفتاب و
رک نے بتایا کہ انھوں نے رٹ میں فاروق ستار، خواجہ اظہار الحسن اور ڈاکٹر
 عامر لیاقت حسین سمیت ایم کیو ایم کی تمام قیادت کو فریق بنایا ہے۔ آفتا
ب ورک کے مطابق وہ اس سے قبل ایم کیو ایم پر پابندی اور اس کی رجسٹریشن ک
ی منسوخی کے لیے 28 اگست کو وفاقی حکومت اور الیکشن کمیشن آف پاکستان کو 
بھی درخواستیں بھجوا چکے ہیں تاہم ان کی درخواست پر کوئی کارروائی نہیں ک
ی گئی جس کا ریکارڈ انھوں نے لاہور ہائی کورٹ میں درخواست کے ساتھ جمع کر
ایا ہے۔ جسٹس منصور علی شاہ نے وفاقی حکومت اور الیکشن کمیشن کو نوٹس جار
ی کرتے ہوئے ہدایت کی کہ 20 ستمبر تک عدالت کو بتائیں کہ درخواست گزار کی
 جانب سے بھیجی جانے والی درخواستوں پر کیا کارروائی عمل میں لائی گئی ہے
                                                                     ۔

