 
                               ’انڈیا اپنی ہی شعلہ بیانی میں پھنس گیا‘

  
سب سے اہم سوال یہ ہے کہ کیا انڈیا کے پاس پاکستان کے اندر اہداف کو نشان
     ہ بنانے یا پاکستان میں محدود جنگ لڑنے کی صلاحیت اور انٹیلیجنس ہے۔

  
                                         Tue, 20 Sep 2016 16:40:46 GMT

  
انڈیا کے زیر انتظام کشمیر کے اوڑی سیکٹر میں فوجی بریگیڈ ہیڈ کوارٹر پر 
حملے میں 18 فوجیوں کی ہلاکت کے بعد کیا پاکستان اور انڈیا کے درمیان جنگ
 کی سی صورتحال ہے؟ انڈیا نے پاکستان میں موجود شدت پسند گروپ کو اس حملے
 کا ذمہ دار ٹھہرایا ہے جبکہ پاکستان اس کی تردید کرتا ہے۔ اس حملے کے اگ
لے روز شہ سرخیوں نے دونوں ممالک کے درمیان صورتحال کی صحیح عکاسی کی۔ شہ
 سرخیوں میں کہا گیا کہ وزیر اعظم نریندر مودی نے ’کارروائی کا عزم کیا‘،
 جوابی کارروائی پر سوچ بچار، اور فوج نے حکومت سے کہا ہے کہ سرحد پار کا
رروائی کے بارے میں سوچیں۔ ایک شہ سرخی تھی ’جوابی کارروائی کی جائے گی ا
ور جلد‘۔ نریندر مودی نے کہا ہے کہ اس حملہ کے ذمہ داران کو سزا دی جائے 
گی۔ حکمراں جماعت بھارتیہ جنتا پارٹی کے سینیئر رہنما رام مدھو کا کہنا ت
ھا کہ انڈیا کو ’خود پر قابو رکھنے‘ کے دن گئے۔ سابق فوجی افسران نے بھی 
کہا کہ انڈیا کو جوابی کارروائی کرنی چاہیے۔ دفاعی تجزیہ کار راہل بیدی ک
ا کہنا ہے کہ فوج جوابی کارروائی کرنے کے لیے بے تاب ہے۔ لیکن سب سے اہم 
سوال یہ ہے کہ کیا انڈیا کے پاس پاکستان کے اندر اہداف کو نشانہ بنانے یا
 پاکستان میں محدود جنگ لڑنے کی صلاحیت اور انٹیلیجنس ہے۔ زیادہ تر ماہری
ن کا کہنا ہے کہ ایسا لگتا ہے کہ انڈیا کی حکومتوں نے ایسی صلاحیت بڑھانے
 کے لیے کام نہیں کیا۔ میڈیا میں یہ بات کہی جا رہی ہے کہ فضائیہ کو پاکس
تان کے اندر اہداف کو نشانہ بنانے کے لیے استعمال کرنا چاہیے۔ لیکن ماہری
ن کا کہنا ہے کہ یہ آسان نہیں ہو گا کیونکہ پاکستان کے پاس عمدہ دفاعی نظ
ام موجود ہے۔ ماہرین کو اس بارے میں بھی شک و شبہات ہیں کہ انڈیا غیرروای
تی مزاحمت کی صلاحیت رکھتا ہے یا نہیں۔ دفاعی تجزیہ کار اجے شکلا کا کہنا
 ہے کہ مودی حکومت کے کا مسئلہ یہ ہے کہ اس نے ’پاکستان کے خلاف بیان باز
ی کو تو بہت بڑھا دیا ہے لیکن فوج کی صلاحیتوں اور منصوبہ بندی کے نظام ک
و بہتر نہیں کیا۔‘ ’حکومت اب اپنے ہی اودھم میں پھنس گئی ہے۔ اپنے ہی شعل
ہ بیانی میں پھنس جانے کا خطرہ یہ ہوتا ہے کہ جارحانہ جواب دینا مجبوری ب
ن جاتا ہے اور آپ کے پاس مزید خراب ہوتی صورتحال کو قابو کرنے کی صلاحیت 
نہیں ہوتی۔‘ تو کیا انڈیا کی پاکستان کے خلاف روائتی ’جوابی کارروائی سے 
باز رہنے‘ کی حکمت عملی ہی اس کا واحد جواب ہوگا؟ دہلی کے تھنک ٹینک سینٹ
ر فار پالیسی ریسرچ کے پرتاب بھانو مہتا کا کہنا ہے کہ انڈیا کی پاکستان 
کے خلاف ’جوابی کارروائی سے باز رہنے‘ کی حکمت عملی کافی کامیاب رہی ہے۔ 
’پاکستان تنہا ہو جائے گا ماسوائے چین کے اور ہمیں پاکستان کے خلاف مالی 
پابندیوں کا مطالبہ کرنا چاہیے۔‘ ان کا مزید کہنا تھا کہ اتوار کو اوڑی م
یں ہونے والے حملے سے جنرل اسمبلی کے اجلاس میں انڈیا پر کشمیر کے حوالے 
سےح موجود دباؤ کافی کم ہو جائے گا۔ ’ہم نے عوامی دباؤ میں آ کر خود کو ا
یک کونے میں بند کر لیا ہے۔ اگر ایسا نہ کیا جائے تو ہم یہ طویل جنگ جیت 
رہے ہیں۔‘ تاہم دفاعی تجزیہ کار کرسٹین فیئر کا کہنا ہے ’اگر جوابی کاررو
ائی سے باز رہنے کی حکمت عملی کا مقصد پاکستان کو انڈیا میں کارروائیاں ک
رنے سے باز رکھنا ہے تو یہ حکمت عملی بری طرح ناکام ہو چکی ہے۔ کیا انڈیا
 کی اس حکمت عملی کے باعث عالمی برادری کا جھکاؤ انڈیا کی جانب ہو گیا ہے
؟ نہیں۔‘ دیگر ماہرین کا خیال ہے کہ جوابی کارروائی سے باز رہنے کی حکمت 
عملی کے پیچھے انڈیا کی غیر معقول منطق یہ ہے کہ ایک ارب سے زائد افراد ا
ور سب سے بڑی فوج کا ملک حملوں میں فوجیوں کی ہلاکت برداشت کر سکتا ہے او
ر اس پر کوئی سیاسی بحران بھی پیدا نہیں ہو گا۔ ایک تجزیہ کار کا کہنا ہے
 کہ ’انڈیا معاشی طور پر ترقی کر رہا ہے اور پاکستان نہیں۔ تو ہم جنگ کا 
خطرہ مول لیے بغیر چند سو لوگوں کی قربانی دے سکتے ہیں۔ یہ ہے جوابی کارر
وائی سے باز رہنے کی حکمت عملی کے پیچھے سوچ اور اس بارے میں کوئی بات نہ
یں کرتا۔‘ تو پھر انڈیا کے پاس آپشن کیا بچی؟ مصنف برہما چلنی کا کہنا ہے
 ’جوابی کارروائی سے باز رہنے کی حکمت عملی غیر اخلاقی انتخاب ہے جس سے د
شمن کی مسلسل کارروائیوں کی حوصلہ افزائی ہوتی ہے۔ اور یہ بھی غلط موقف ہ
ے کہ انڈیا کے پاس اپنی ہی سر زمین پر پاکستان کی غیر روایتی جنگ لڑنے کے
 علاوہ کوئی اور راستہ نہیں۔‘ چند ماہرین کا خیال ہے کہ انڈیا کو جوابی ک
ارروائی پر غور نہ کرتے ہوئے غیر روائتی آپشنز کو وسیع کرنا ہو گا۔ ماہری
ن کا یہ بھی کہنا ہے کہ انڈیا کو پاکستان کے ساتھ سفارتی تعلقات کو کم کر
 دینا چاہیے، چین، سعودی عرب اور امریکہ پر دباؤ ڈالنا چاہیے، مالی پابند
یوں کے لیے لابی کرنی چاہیے اور امریکہ پر دباؤ ڈالنا چاہیے کہ کھلے الفا
ظ میں پاکستان کو دہشت گردی کی معاونت کرنے والا ملک قرار دے۔ زیادہ تر م
اہرین کا کہنا ہے کہ انڈیا اپنے پیغام پر قائم رہے کہ ’انڈیا سرحد پار دہ
شت گردی کا نشانہ ہے‘۔ کرسٹینا فیئر کا کہنا ہے کہ اقوام متحدہ میں بلوچس
تان کا ایشو اٹھانے سے انڈیا کو کوئی فائدہ نہیں ہو گا۔ ’انڈیا کی تشویش 
اور توجہ پاکستان کی دہشت گردی ہونی چاہیے نہ کہ بلوچستان۔ انڈیا کو اس پ
یغام کو ہی لے کر چلنا چاہیے اور عالمی برادری کو قائل کرنے کی کوشش کرے۔
‘ جنوبی ایشیا کے ماہر سٹیفن کوہن کا کہنا ہے کہ انڈیا اور پاکستان کا اخ
تلاف دنیا میں دشوار ترین اختلافات میں سے ایک ہے جو غیر معینہ مدت تک جا
ری رہ سکتا ہے۔ ’یہ وہ اختلاف ہے جو پاکستان جیت نہیں سکتا اور انڈیا ہار
                                                           نہیں سکتا۔‘

