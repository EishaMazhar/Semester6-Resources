 
                                 مسلم خواتین کی برابری کی مخالفت کیوں؟

  
انڈیا میں ان دنوں مسلم خواتین کو آئین کے بنیادی اصولوں کےتحت شادی، طلا
ق اور وراثت جیسے معاملات میں برابری کا درجہ دینے یا ان کے ساتھ مذہب کے
                      نام پر بدستور تفریق برتنے کےسوال پر بحث جاری ہے۔

  
                                         Sat, 15 Oct 2016 08:41:23 GMT

  
انڈیا میں ان دنوں مسلم خواتین کو آئین کے بنیادی اصولوں کےتحت شادی، طلا
ق اور وراثت جیسے معاملات میں برابری کا درجہ دینے یا ان کے ساتھ مذہب کے
 نام پر بدستور تفریق برتنے کےسوال پر بحث جاری ہے۔ مذہبی تنظیمیں مسلم خ
واتین کو آئین کے اصولوں کے مطابق مرد کے برابر کا درجہ دیے جانے کی حکوم
تی کوششوں کو اپنے مذہب میں مداخلت سےتعبیر کر رہی ہیں۔ مسلم خواتین کی ج
انب سے تین طلاقوں اور یکطرفہ طلاق کے سوال پر انڈیا کی عدالت عظمی میں ک
ئی درخواستیں داخل کی گئی ہیں۔ انڈیا میں تین طلاقوں کے خلاف مہم عدالت ن
ے ان سوالوں پر حکومت کی رائے جاننی چاہی تھی جس پر حکومت نے اپنے جواب م
یں کہا ہے کہ بیوی کو ایک ہی بار میں تین طلاقیں دینے، نکاح، حلالہ اور ا
یک سے زیادہ شادیوں کا چلن آئین کی رو سے جنسی مساوات کےاصول اور خواتین 
کے وقار کے منافی ہے اس لیے ان تفریقی طریقوں کو ختم کردیا جانا چاہیے۔ ا
نڈیا کی حکومت نے پہلی بار اس اہم سوال پر ایک واضح موقف اختیار کیا ہے ج
س کی خواتین تنظیموں نے تعریف کی ہے ۔ ان تنظیموں کا کہنا ہے کہ جس معاشر
ے میں جنس کی بنیاد پر تفریق برتی جاتی ہو وہ معاشرہ کبھی ترقی نہیں کر س
کتا۔ توقع کے عین مطابق مسلم مذہبی تنظیمیں حکومت کے اس موقف کے خلاف پور
ی شدت سےاحتجاج کر رہی ہیں۔ ان تنظیموں کا کہنا ہے کہ حکومت ان کے مذہبی 
معاملات میں دخل دے رہی ہے۔ اسی دوران ملک کے قومی کمیشن برائے قانون نے 
ایک سوالنامہ شائع کیا ہے جس میں شہریوں سے پوچھا گیا ہے کہ الگ الگ مذاہ
ب کے لوگوں کے لیے الگ الگ قانون کی جگہ پورے ملک میں سبھی شہریوں کے لیے
 یکساں قانون یا سول کوڈ نافذ کیے جانے کے بارے میں ان کی کیا رائے ہے؟ م
سلمانوں کی مذہبی تنظیمیں یکساں جمہوری قانون کے اس تصورکو وسیع تر ہندوت
وا کا ایجنڈا قراردے رہی ہیں۔ انڈیا میں مسلمانوں کا سول کوڈ مسلم پرسنل 
لا بورڈ کا وضع کیا ہوا ہے۔ یہ ایک غیرمنتخب، غیر جمہوری اور مختلف مذہبی
 تنظمیوں کا خود ساختہ ادارہ ہے۔ یہ غیر منتخب ادارہ خود کو انڈین مسلمان
وں کا سپریم نمائندہ قرار دیتا ہے۔ گذشتہ عشرے میں مذہبی تنظیموں کی باہم
ی رنجش، نظریاتی ٹکراؤ اور سیاسی اثر و رسوخ کے حصول کی رسہ کشی کےسبب یہ
 ادارہ کافی کمزور پڑ چکا ہے۔ بعض شیعہ تنظیمیں اور بریلوی مسلک کی بڑی ت
نطیمیں مسلم پرسنل لا بورڈ پرالزام لگاتی رہی ہیں کہ اس پر دیوبندی نظریا
ت کی تنظیموں کا غلبہ ہے۔ ان کا یہ بھی کہنا ہے کہ یہ ادارہ بنیادی طور پ
ر اعلیٰ ذات کے مسلمانوں کی گرفت میں ہے جن کے مفادات ملک کے اکثریتی پسم
اندہ مسلمانوں کےمفادات سے متصادم ہیں۔ مسلم پرسنل لا بورڈ آزاد ہندوستان
 مین مسلمانوں کےلیےایک متفقہ نکاح نامہ اور اور طلاق کا متفقہ طریقہ تک 
نہ وضع کر سکا ۔ اگرچہ بورڈ کا دعوی ہے کہ اس نے مسلم معاشرے میں متعدد ا
صلاحات کی ہیں۔ اس کےبرعکس تجزیہ کاروں کا کہنا ہے کہ یہ بورڈ بنیادی طور
 پر اصلاح مخالف ہے اور یہ مسلمانوں کی ترقی کی راہ میں سب سےبڑی رکاوٹ ہ
ے۔ تقسیم ہند کے بعد انڈیا میں مسلمانوں کے ایک متوسط طبقے کی کمی اور مل
ک کی ناموافق سیاسی صورت حال میں مسلم مذہبی تنظیموں نے مسلم معاشرے میں 
اعتماد پیدا کرنے اور مدارس کےذریعے کچھ حد تک تعلیم پہنچانے میں ناقابل 
فراموش کردار ادا کیا ہے۔ سیاسی قیادت کی کمی کے سبب ایک طویل عرصے تک ان
 مذہبی تنظیموں نے مسلمانوں کی سیاسی قیادت کے خلا کو بھی بہت حد تک پر ک
رنےمیں مدد کی ہے۔ وقت کےساتھ ساتھ مسلمانوں میں اعمتاد اور بیداری پیدا 
ہونے لگی تاہم یہ تنظیمیں وقت کےساتھ بدل نہ سکیں۔ انڈیا میں آج مسلمان ب
ھلے ہی سب سے پیچھے ہو لیکن وہ اپنی پسماندگی اور محرومی کو شدت سے محسوس
 کررہا ہے۔ وہ ان اسباب کو بھی سمجھنے کی کوشش کر رہا ہے جو اس کی پسماند
گی کا سبب بنے ہوئے ہیں۔ مسلم معاشرے میں خواتین کی حالت سب سے زیادہ بری
 ہے۔ مسلم خواتین تعلیم، معیشت اور صحت کے اعتبار سے انڈیا کی سب سے کمزو
ر مخلوق ہے۔ شادی اور طلاق جیسے معاملات میں یکطرفہ قوانین اور فرسودہ رو
ایات نے اسے اور کمزر کر رکھا ہے۔ انڈیا میں مسلمان دوسرے طبقوں سے پیچھے
 رہنے کے متحمل نہیں ہو سکتے۔ مسلمانوں کی ترقی کے لیے صدیوں سےتفریق کا 
شکار خواتین کو برابری کی سطح پر لانا ناگزیر ہے۔ موجودہ دور میں مسلم پر
سنل لا بورڈ کی اہمیت اور ضرورت ختم ہو چکی ہے۔ مذہب کے نام پر خواتین کو
 برابری کا حق دینے اور یکساں سول کوڈ کی مخالفت وہ اپنے وجود کوبچانے کے
 لیے کر رہا ہے ۔ جمہوری ملک میں عوام کے فیصلے جمہوریت اور جنسی مساوات 
                                       میں یقین رکھنے والے ہی کریں گے۔

