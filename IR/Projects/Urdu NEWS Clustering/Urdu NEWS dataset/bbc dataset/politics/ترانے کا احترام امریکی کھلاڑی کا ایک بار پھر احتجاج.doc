 
                  ترانے کا احترام: امریکی کھلاڑی کا ایک بار پھر احتجاج

  
امریکی نیشنل فٹبال لیگ کے  کھلاڑی کولن كیپرنك نے اپنا احتجاج جاری رکھت
ے ہوئے ایک بار پھر قومی ترانے کے احترام میں کھڑے ہونے سے انکار کر دیا 
                                                                   ہے۔

  
                                         Fri, 02 Sep 2016 13:21:31 GMT

  
امریکی نیشنل فٹبال لیگ کے کھلاڑی کولن كیپرنك نے اپنا احتجاج جاری رکھتے
 ہوئے ایک بار پھر قومی ترانے کے احترام میں کھڑے ہونے سے انکار کر دیا ہ
ے۔ سان فرانسسکو 49 کے لیے کھیلنے والے کولن كیپرنك نے ملک میں نسلی امتی
از اور سیاہ فام لوگوں کے ساتھ ہونے والی مبینہ ناانصافیوں کے خلاف احتجا
ج کیا ہے۔ اس سے پہلے بھی وہ ایک ہفتہ قبل بھی قومی ترانہ پڑھے جانے کے د
وران اپنی نشست پر بیٹھے رہے تھے۔ اُن کی ٹیم میں شامل ایک ساتھی کھلاڑی 
بھی اس احتجاج میں شامل تھے لیکن بعض شائقین نے اُن کی اس حرکت پر ناپسند
یدگی کا اظہار کیا تھا۔ انھوں نے وضاحت پیش کرتے ہوئے کہا: ’میں اس پرچم 
یا ملک کی تعظیم کے لیے کھڑا نہیں ہوں گا جو سیاہ فاموں اور دوسرے رنگ و 
نسل کے لوگوں کا استحصال کرتا ہے۔‘ قومی ترانہ بجنے کے دوارن کولن كیپرنك
 ایک سابق فوجی کے پاس چلے گئے جن سے انھوں نے کھیل شروع ہونے سے پہلے بھ
ی ملاقات کی تھی۔ امریکہ کی خصوصی افواج کے سابق فوجی نیٹ بویئر نے گذشتہ
 ہفتے انھیں خط لکھا تھا، جس میں انھوں نے لکھا تھا کہ ’آپ کے احتجاج پر 
میرا پہلا ردعمل تو غصے سے بھرپور تھا، تاہم اب میں کوشش کر رہا ہوں کہ ی
ہ سمجھ سکوں کہ آپ کیا کہنا چاہ رہے ہیں اور کیا کر رہے ہیں۔‘ ’دوسرے بہت
 سے ایسے لوگ ہیں جو آگ کے خلاف آگ سے جنگ کر رہے ہیں اور اس سے کسی کا ب
ھلا نہیں ہو رہا۔ اس لیے میں آپ کو کھلے ذہن سے سننے کی کوشش کر رہا ہوں۔
‘ كیپرنك نے مسٹر بویئر سے ملاقات کے بعد انھیں اپنا میچ دیکھنے کے لیے ب
لایا۔ مسٹر بویئر ترانے کے لیے کھڑے ہوئے جبکہ کیپرنک احتجاجاً بیٹھے رہے
۔ کئی افراد نے کولن كیپرنك کو شدید تنقید کا نشانہ بناتے ہوئے کہا کہ وہ
 محبِ وطن نہیں ہیں اور انھوں نے اُن افراد کی بےحرمتی کی ہے جو اس ملک ک
ی خاطر جان دینا چاہتے ہیں۔ کولن كیپرنك سوشل میڈیا پر سیاہ فاموں کے لیے
 چلنے والی تحریک ’بلیک لائیوز میٹر‘ کی حمایت میں کھل کر سامنے آئے ہیں۔
 انھوں نے میڈیا سے بات چيت میں کہا کہ ’میری اس مخالفت کو اگر دوسرے اند
از سے دیکھیں تو یہ خود غرضی ہوگی لیکن ایسا کرنا میرے لیے فٹبال سے بھی 
                                                          بڑا کام ہے۔‘

