 
                               پی آئی اے کے طیارے کو حادثہ، تصاویر میں

  
چترال سے اسلام آباد جانے والے پی آئی اے کے طیارے کے حادثے کے بعد جائے 
                                          وقوعہ، ہسپتال اور دیگر مناظر

  
                                         Wed, 07 Dec 2016 19:38:54 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے چترال سے اسلام آباد جانے والے پی آئی اے ک
ے طیارے کے حادثے کے بعد جائے وقوعہ، ہسپتال اور دیگر مناظر پاکستان کی س
ول ایوی ایشن کے مطابق بدھ کو صوبہ خیبر پختونخوا کے شہر چترال سے اسلام 
آباد آنے والا پی آئی اے کا جہاز حویلیاں کے قریب گر کر تباہ ہو گیا ہے۔ 
پاکستان انٹرنیشنل ایئرلائنز کے چیئرمین اعظم سہگل کا کہنا ہے کہ مسافر ط
یارے میں پرواز سے قبل کوئی فنّی خرابی نہیں تھی تاہم حادثے کی اصل وجوہا
ت کا اندازہ تحقیقات کے بعد ہی ہو سکے گا۔ بدھ کی شام پی آئی اے کی پرواز
 پی کے 661 حویلیاں کے قریب پہاڑی علاقے میں گر کر تباہ ہو گئی تھی اور ا
س حادثے میں طیارے پر سوار تمام 48 افراد ہلاک ہو گئے ہیں۔ حادثے میں ہلا
ک ہونے والوں کی لاشیں ایبٹ آباد کے ایوب میڈیکل ہسپتال منتقل کر دی گئی 
ہیں۔ فوج کے مطابق امدادی آپریشن میں 500 فوجی جوان شریک ہیں جبکہ 8 آرمی
 ڈاکٹر، 52 پیرامیڈک سٹاف آمددی آپریشن میں حصہ لے رہے ہیں۔ حادثے کے بعد
 جائے وقوعہ پر فوج اور سول انتظامیہ نے امدادی کارروائیاں کیں جن کے دور
ان تمام لاشوں کو ایبٹ آباد کے ایوب میڈیکل کمپلیکس منتقل کر دیا گیا ہے 
جہاں شناخت کے بعد انھیں لواحقین کے حوالے کیا جائے گا۔ پی آئی اے کی انج
یئرنگ ٹیم کو جائے وقوعہ سے جہاز کا بلیک بکس اور وائس ریکارڈر مل گیا ہے
۔ ڈی سی او ایبٹ آباد کے مطابق طیارے کے حادثے میں ہلاک ہونے والے 46 افر
اد کی لاشیں مل گئی‌ ہیں۔ ہلاک شدگان میں مشہور گلوکار اور نعت خواں جنید
 جمشید بھی شامل ہیں۔ طیارے کے حادثے کی اطلاعات اور اس میں جنید جمشید ک
ے سوار ہونے کی خبر نشر ہونے کے بعد کراچی کےعلاقے ڈیفنس میں واقع ان کے 
گھر پر رشتے داروں اور دوستوں کی آمد جاری رہی۔ اسلام آباد ہوائی اڈے پر 
حادثے کا شکار ہونے والے طیارے کے مسافروں کے لواحقین کی آمد کا سلسلہ شر
وع ہو گیا ہے۔ جہاز بنانے والی کمپنی اے ٹی آر نے پی آئی اے کے کریش ہونے
 والے مسافر جہاز PK 661 کے بارے میں بیان جاری کیا ہے اور حادثے میں ہلا
             ک ہونے والے افراد کے اہلخانہ کے ساتھ دکھ کا اظہار کیا ہے۔

