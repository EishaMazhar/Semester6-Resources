 
                     ورکنگ باؤنڈری پر فائرنگ سے تین پاکستانی شہری ہلاک

  
پاکستان اور انڈیا نے ایک مرتبہ پھر ورکنگ باؤنڈری پر بلااشتعال فائرنگ ک
ے الزامات عائد کیے ہیں جن میں تین پاکستانی شہریوں کی ہلاکت اور بی ایس 
         ایف کے ایک جوان سمیت متعدد افراد کے زخمی ہونے کی اطلاعات ہیں۔

  
                                         Wed, 26 Oct 2016 13:19:51 GMT

  
پاکستان اور انڈیا کے درمیان ورکنگ باؤنڈری پر فائرنگ کے تبادلے کا سلسلہ
 جاری ہے اور دونوں جانب سے بلااشتعال فائرنگ کے الزامات سامنے آئے ہیں۔ 
پاکستانی فوج کا کہنا ہے کہ ورکنگ باؤنڈری اور لائن آف کنٹرول پر انڈین ف
وج کی بلااشتعال فائرنگ سے بدھ کو مزید تین پاکستانی شہری ہلاک ہو گئے ہی
ں۔ آئی ایس پی آر کی جانب سے جاری کیے گئے بیان کے مطابق چپرار سیکٹر میں
 کی جانے والی فائرنگ سے دو عام شہری ہلاک اور آٹھ زخمی ہوئے ہیں۔ بیان ک
ے مطابق پاکستان رینجرز نے انڈین فائرنگ کا بھرپور جواب دیا۔ فوج کا یہ ب
ھی کہنا ہے کہ ہلاک ہونے والا تیسرا شہری لائن آف کنٹرول کی وادی سونا کا
 رہائشی سکندر تھا کو منگل کو انڈین فائرنگ سے زخمی ہوا تھا اور بدھ کو س
ی ایم ایچ کھاریاں میں انتقال کر گیا۔ آئی ایس پی آر نے منگل اور بدھ کی 
درمیانی شب بھی انڈین فوج پر ہرپال اور چپرار سیکٹرز میں فائرنگ کے الزام
ات لگائے تھے اور کہا تھا اس سے پانچ شہری زخمی ہوئے ہیں۔ اس سے قبل 24 ا
کتوبر کو بھی پاکستانی حکام نے انڈین فائرنگ سے ایک بچی سمیت دو افراد کی
 ہلاکت کا دعویٰ کیا تھا۔ آئی ایس پی آر کے بیان میں کہا گیا ہے کہ '21 ا
کتوبر سے اب تک بلااشتعال انڈین فائرنگ میں 21 افراد زخمی ہو چکے ہیں۔' د
وسری جانب انڈیاکے نیم فوجی دستے بی ایس ایف کے ایک ترجمان نے بتایا کہ ج
موں میں ورکنگ باؤنڈری پر آر ایس پورہ سیکٹر میں پاکستان نے جنگ بندی کی 
خلاف ورزی کی جس میں بی ایس ایف کا ایک جوان زخمی ہو گيا ہے۔ انھوں نے بت
ایا کہ گذشتہ 24 گھنٹوں کے دوران سرحد پار فائرنگ میں دس افراد زخمی ہوئے
 ہیں جن میں بیشتر خواتین ہیں۔ انڈین خبررساں ایجنسی پی ٹی آئی کے مطابق 
ترجمان نے بتایا: 'بی ایس ایف کے نائب سب انسپیکٹر اے کے اپادھیاے آر ایس
 پورہ میں ایک شیل کے پھٹنے سے زخمی ہو گئے۔ ان کے ہاتھوں میں زخم آئے ہی
ں۔' انھوں نے بتایا کہ 'ساڑھے گیارہ بجے رات تک زیادہ تر فائرنگ آر ایس پ
ورہ میں ہوتی رہی جبکہ وقفے وقفے سے ارنیا میں بھی فائرنگ ہوئی۔' جموں ڈو
یژن کے نائب کمشنر سمرندیپ سنگھ نے بتایا کہ پاکستانی چوکیوں سے سائے کلا
ں، برے جال، تریوا اور ارنیا سیکٹرز میں شہریوں کو بھی نشانہ بنایا گیا۔ 
خیال رہے کہ انڈیا اور پاکستان دونوں ایک دوسرے پر لائن آف کنٹرول اور ور
کنگ باؤنڈری پر فائر بندی کی خلاف ورزی کرنے اور بلااشتعال فائرنگ کا الز
ام لگاتے رہتے ہیں۔ حالیہ چند مہینوں کے دوران وہاں کشیدگی میں اضافہ ہوا
 ہے اور انڈیا نے پاکستان کے زیرِ انتظام کشمیر میں سرجیکل سٹرائیکس کا د
                           عویٰ کیا ہے جسے پاکستان نے مسترد کر دیا ہے۔

