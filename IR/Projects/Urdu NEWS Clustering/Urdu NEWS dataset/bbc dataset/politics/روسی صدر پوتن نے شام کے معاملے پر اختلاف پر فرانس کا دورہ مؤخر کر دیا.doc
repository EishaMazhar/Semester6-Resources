 
 روسی صدر پوتن نے شام کے معاملے پر اختلاف پر فرانس کا دورہ مؤخر کر دیا

  
فرانسیسی صدارتی محل کے مطابق روس کے صدر ولادی میر پوتن نے شام کے معامل
ے پر پائے جانے والے اختلافات کی وجہ سے اپنا فرانس کا دورہ مؤخر کر دیا 
                                                                   ہے۔

  
                                         Tue, 11 Oct 2016 11:06:27 GMT

  
فرانسیسی صدارتی محل کے ذرائع کے مطابق روس کے صدر ولادی میر پوتن نے شام
 کے معاملے پر پائے جانے والے اختلافات کی وجہ سے اپنا فرانس کا دورہ موخ
ر کر دیا ہے۔ صدر پوتن نے 19 اکتوبر کو پیرس پہنچنا تھا جہاں پر مذاکرات 
کے علاوہ انھوں نے ایک گرجا گھر کا افتتاح بھی کرنا تھا۔ تاہم روس کی جان
ب سے دورے کو مؤخر کرنے کے حوالے سے کوئی سرکاری مؤقف سامنے نہیں آیا ہے۔
 پیر کو فرانس کے صدر فرانسوا اولاند نے اس جانب اشارہ کیا تھا کہ روس کی
 جانب سے شام کے شہر حلب میں کی جانے والی بمباری پر روس کے خلاف جنگی جر
ائم کا مقدمہ چل سکتا ہے۔ ذرائع کے مطابق فرانس کے صدارتی محل کے حکام نے
 روسی حکام کو بتایا تھا کہ صدر فرانسوا اولاند روس کے صدر کے دورہ فرانس
 کے دوران ان سے صرف ایک ملاقات کریں گے جس میں شام کے حوالے سے بات ہوگی
۔ ذرائع کا مزید کہنا تھا کہ اس کے بعد روس کی جانب سے یہ واضح کیا گیا ک
ہ وہ دورہ مؤخر کرنا چاہتے ہیں۔ خیال رہے کہ فرانس کے صدر فرانسوا اولاند
 نے ملک کے ایک ٹی وی چینل سے بات کرتے ہوئے کہا تھا کہ شام کے معاملے پر
 بین الاقوامی جرائم کی عدالت میں مقدمے لائے جا سکتے ہیں۔ شام کی عوام ک
ے حوالے سے بات کرتے ہوئے ان کا کہنا تھا ’ یہ لوگ جنگی جرائم سے متاثر ہ
و رہے ہیں، وہ لوگ جو یہ جرائم کر رہے ہیں ان کو اپنے کیے کا سامنا کرنا 
پڑے گا بشمول بین الاقوامی جرائم کی عدالت میں۔‘ روس کا موقف ہے کہ وہ شا
م میں صرف دہشت گردوں کے خلاف کارروائی کر رہا ہے۔ خیال رہے کہ بین الاقو
امی جرائم کی عدالت میں صرف انھیں ممالک پر مقدمہ چلایا جاسکتا ہے جو عدا
لت کے ممبر ہوں ۔ روس اور شام دونوں بین الاقوامی جرائم کی عدالت کے ممبر
                                                          ان نہیں ہیں۔

