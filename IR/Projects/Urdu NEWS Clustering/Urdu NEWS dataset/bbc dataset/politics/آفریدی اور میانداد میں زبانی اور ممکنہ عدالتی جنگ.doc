 
                     آفریدی اور میانداد میں زبانی اور ممکنہ عدالتی جنگ

  
کرکٹر شاہد آفریدی نے سابق کپتان جاوید میانداد کی جانب سے مبینہ طور پر 
میچ فکسنگ میں ملوث ہونے کا الزام عائد کرنے کے بعد ان کے خلاف عدالتی چا
                                             رہ جوئی کا فیصلہ کیا ہے ۔

  
                                         Mon, 10 Oct 2016 13:12:26 GMT

  
آل راؤنڈر شاہد آفریدی نے پاکستانی کرکٹ ٹیم کے سابق کپتان جاوید میانداد
 کے خلاف عدالتی چارہ جوئی کا فیصلہ کیا ہے ۔ شاہد آفریدی نے یہ فیصلہ جا
وید میانداد کے ان ریمارکس کے بعد کیا ہے جن میں انھوں نے شاہد آفریدی پر
 مبینہ طور پر میچ فکسنگ میں ملوث ہونے کا الزام عائد کیا تھا۔ ان دونوں 
کرکٹرز کے درمیان زبانی جنگ اس وقت شروع ہوئی تھی جب اتوار کے روز ایک تق
ریب کے دوران شاہد آفریدی سے یہ سوال کیا گیا کہ جاوید میانداد کا کہنا ہ
ے کہ آپ پیسوں کے لیے اپنا الوداعی میچ چاہتے ہیں جس پر شاہد آفریدی نے ج
واب دیتے ہوئے کہا کہ جاوید میانداد کو ساری زندگی پیسوں کا مسئلہ رہا او
ر ابھی بھی رہا ہے۔ شاہد آفریدی کا کہنا تھا کہ اتنے بڑے کرکٹر کو ایسی چ
ھوٹی بات نہیں کرنی چاہیے تھی۔ یہی فرق عمران خان اور جاوید میانداد میں 
تھا۔ شاہد آفریدی کے اس بیان کے بعد جاوید میانداد نے ایک نجی ٹی وی چینل
 پر شاہد آفریدی پر تنقید کرتے ہوئے مبینہ طور پر ان پر میچ فکسنگ میں مل
وث ہونے کا الزام بھی عائد کردیا۔ شاہد آفریدی کے قریبی ذرائع کا کہنا ہے
 کہ وہ اپنے وکیل کے ساتھ جاوید میانداد کے اس انٹرویو کے وڈیو کلپ کا جا
ئزہ لے رہے ہیں اور محرم کی چھٹیوں کے بعد وہ جاوید میانداد کو قانونی نو
ٹس بھیجیں گے۔ واضح رہے کہ ورلڈ ٹی 20 میں پاکستانی ٹیم کی ناکامی کے بعد
 شاہد آفریدی کا بین الاقوامی کریئر تقریباً ختم ہوچکا ہے اور سلیکشن کمی
ٹی نے انہیں انگلینڈ اور ویسٹ انڈیز کے خلاف ٹی ٹوئنٹی میچوں کے لیے ٹیم 
میں شامل نہیں کیا تھا۔ گذشتہ دنوں یہ خبریں ذرائع ابلاغ کی زینت بنیں کہ
 چیف سلیکٹر انضمام الحق شاہد آفریدی کے الوادعی میچ کے سلسلے میں ان سے 
رابطے میں ہیں تاہم پاکستان کرکٹ بورڈ نے اس تجویز کو مسترد کردیا تھا۔ ش
اہد آفریدی کا کہنا ہے کہ وہ اپنے مستقبل کے بارے میں جلد ہی پاکستان کرک
ٹ بورڈ کی ایگزیکٹیو کمیٹی کے چیرمین نجم سیٹھی سے ملاقات کرنے والے ہیں۔

