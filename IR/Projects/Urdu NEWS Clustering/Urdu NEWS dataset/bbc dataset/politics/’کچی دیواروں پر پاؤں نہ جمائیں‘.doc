 
                                       ’کچی دیواروں پر پاؤں نہ جمائیں‘

  
پاناما لیکس کے مقدمے کی سماعت کے دوران سپریم کورٹ نے کہا ہے کہ اگر شری
ف خاندان کا آف شور کمپنيوں سے تعلق سال 2006 سے پہلے سے ثابت ہو گيا تو 
                                       بوجھ شریف خاندان پر پڑ جائے گا۔

  
                                         Wed, 30 Nov 2016 11:14:25 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے پاناما لیکس کے مقدمے کی سماعت کے دوران سپ
ریم کورٹ نے کہا ہے کہ اگر تحريک انصاف نے 2006 سے پہلے سے وزیرِ اعظم نو
از شریف کے خاندان کا تعلق آف شور کمپنيوں سے ثابت کر ديا تو بوجھ شریف خ
اندان پر پڑ جائے گا۔ بدھ کے روز اسلام آباد میں سپريم کورٹ کے پانچ رکنی
 بنچ کے روبرو پاناما پيپرز کيس کی سماعت کے دوران تحریکِ انصاف کے وکیل 
نعیم بخاری نے عدالت کے سامنے مریم نواز اور حسن نواز کے ٹی وی انٹرویز ک
ا حوالہ پیش کیا تو جسٹس عظمت سعید نے کہا کہ اخباری تراشوں کو لا کر سون
ے میں کھوٹ کیوں ڈال رہے ہیں؟ 'کچی دیواروں پر پیرنہ جمائیں۔' انھوں نے م
زید کہا: ’عدالت ضرورت کے مطابق مخلتف کیسوں میں اخبارات کی خبروں کا حوا
لہ قبول کرتی ہے لیکن یہ نازک معاملہ ہے، سیاسی منظرنامے میں سب ایک دوسر
ے پر الزامات عائد کرتے اور انکار بھی کر دیتے ہیں اِس معاملے میں ذرائع 
ابلاغ کا حوالہ کافی نہیں۔‘ تحریکِ انصاف کے وکیل نے قطری شہزادے کے خط پ
ر دلائل دیے تو سپریم کورٹ کے ججوں نے اپنے ريمارکس ميں کہا کہ تحريری جو
اب اور وزيراعظم کی قومی اسمبلی میں تقاریر میں تضاد ہے۔ عدالت نے تحریکِ
 انصاف کے وکیل نعیم بخاری سے، جو حامد خان کی جگہ کیس کی پیروی کر رہے ہ
یں، کہا کہ وہ منگل کے روز اپنے دلائل مکمل کریں اور اِسی کے ساتھ ہی مقد
مے کی سماعت چھ دسمبر تک ملتوی کر دی۔ نعیم بخاری نے دلائل دیتے ہوئے کہا
 کہ وزیرِ اعظم نواز شریف نے دبئی فيکٹری کا کہیں ذکر نہيں کیا، جسٹس عظم
ت سعيد نے کہاکہ يہ نہيں بتايا گيا کہ جدہ میں لگائی جانے والی سٹیل مل ک
ا پيسہ کہاں سے آيا، لندن فلیٹس کے لیے رقم کيسےاستعمال ہوئی؟‘ انھوں نے 
کہا کہ ’دستاویزات اورجگہ ہوں گی لیکن عدالت میں نہیں ہیں۔‘ تحریکِ انصاف
 کے وکیل نعیم بخاری نے جب عدالت میں قطر سے آنے والے خط پر دلائل دیے او
ر اُسے پڑھنے کی اجازت طلب کی تو عدالت نے کہا کہ اگر يہ تصدیق شدہ نہیں 
تو اسے کيوں ديکھيں۔ آدھے گھنٹے کے وقفے کے بعد جب عدالت کی سماعت دوبارہ
 شروع ہوئی تو اکرم شیخ نے کہا کہ میں وزیر اعظم نواز شریف کے بچوں کا وک
یل ہوں، طارق شفیع کی نمائندگی نہیں کر رہا۔ انھوں نے کہا: 'میں نے وزیر 
اعظم اور ان کے بچوں کے کاروبار اور منی ٹریل کے حوالے سے جواب دیا ہے۔‘ 
اکرم شیخ نے کہا کہ آج نعیم بخاری نے انھیں طارق شفیع اور ایک اور نئی کم
پنی جو غالباً انگلش کمپنی ہے، اس کے بارے میں آگاہ کیا ہے۔ عدالت نے اس 
کے جواب میں کہا کہ ’پہلے نعیم بخاری اپنے دلائل مکمل کر لیں، پھر اکرم ش
یخ کا موقف بھی سنا جائے گا۔‘ نعیم بخاری نے عدالت کو بتایا کہ مریم نواز
 وزیرِ اعظم کی زیرِ کفالت ہیں اور لندن کے لفیٹس کی بینیفشل اونر ہیں، ج
بکہ وزیر اعظم کے صاحبزادے کا نیشنل ٹیکس نمبر یا این ٹی این ہی نہیں ہے۔
 سماعت کے دوران جماعت اسلامی کے وکیل کا کہنا تھا کہ ساری باتیں عدالت م
یں ہوں گی تو کمیشن کے لیے کیا بچے گا؟ اسد منظور بٹ نے درخواست کی کہ عد
الت فریقین کو حکم دے کہ وہ کیس مختصر کریں۔ چیف جسٹس آف پاکستان انور ظہ
یر جمالی کی سربراہی میں پانچ رکنی لارجر بینچ پاناما لیکس کی تحقیقات کے
 لیے سپریم کورٹ میں دائر کی گئی آئینی درخواستوں کی سماعت کر رہا ہے۔ سپ
ریم کورٹ کے لارجر بینچ میں چیف جسٹس کے علاوہ جسٹس آصف سعید کھوسہ، جسٹس
 امیر ہانی مسلم، جسٹس عظمت سعید شیخ اور جسٹس اعجاز الحسن شامل ہیں۔ یہ 
درخواستیں پاکستان تحریک انصاف،جماعت اسلامی، عوامی مسلم لیگ، جمہوری وطن
               پارٹی اور طارق اسد ایڈووکیٹ کی جانب سے دائر کی گئی ہیں۔

