 
قتل و غیرت: تین برس میں 2000 سے زیادہ خواتین نام نہاد غیرت کے نام پر ق
                                                                    تل

  
پاکستان میں نام نہاد غیرت کے نام پر خواتین کے قتل کو روکنے کے لیے قانو
ن کا مسودہ حال ہی میں پارلیمنٹ سے منظور ہوا ہے لیکن اس دوران گذشتہ تین
              برس میں 2000 سے زائد خواتین اس جرم کی بھینٹ چڑھ چکی ہیں۔

  
                                         Mon, 05 Dec 2016 23:10:23 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے پاکستان میں نام نہاد غیرت کے نام پر خواتی
ن کے قتل کو روکنے کے لیے قانون کا مسودہ تقریباً تین برس التوا میں رہنے
 کے بعد حال ہی میں پارلیمنٹ سے منظوری حاصل کر سکا ہے۔ اس دوران 2000 سے
 زائد خواتین اس جرم کی بھینٹ چڑھ چکی ہیں۔ غیرت کے نام پر قتل: شرح بلحا
ظِ صوبہ غیرت کے نام قتل، سب سے زیادہ کہاں؟ خواتین کے خلاف تشدد کو روکن
ے کے دو قانونی مسودے جنوری 2014 سے قومی اسمبلی میں زیر التوا تھے۔ حکوم
ت نے پارلیمنٹ کا مشترکہ اجلاس بلا کر ان قوانین کو منظور کروانے کا اعلا
ن کیا تھا لیکن ایسا نہیں ہو سکا۔ اس دوران انسانی حقوق کمیشن کے مطابق 2
300 خواتین نام نہاد غیرت کے نام پر قتل کر دی گئیں۔ ایسے میں سوال یہ ہے
 کہ حکومت ان خواتین کے قتل کی کس حد تک ذمہ دار ہے؟ وہ ارکان پارلیمنٹ ا
س جرم کو روکنے میں ناکامی کے کتنے ذمہ دار ہیں جنھوں نے حکومت مخالف دھر
نے کو روکنے کے لیے بلائے گئے پارلیمنٹ کے اجلاس میں تو شرکت کی لیکن اس 
دوران دس منٹ ان قوانین کی منظوری کے لیے مختص نہیں کروائے؟ خواتین کے حق
وق کے نام پر بننے والی تنظیموں نے اس دوران خواتین کے قتل کے واقعات کا 
ریکارڈ مرتب کرنے کے علاوہ اس جرم کو روکنے کے لیے کیا کوئی اور کام بھی 
کیا؟ بی بی سی کی اس خصوصی سیریز میں انہی نکات کا احاطہ کیا جائے گا۔ نا
م نہادغیرت کے نام پر قتل میں اضافہ اسے اتفاق ہی کہا جا سکتا ہے کہ جب س
ے نام نہاد غیرت کے نام پر قتل کے خلاف قانونی سازی کا مسودہ پارلیمنٹ می
ں زیرِ بحث آیا، اس جرم میں مسلسل اضافہ ریکارڈ کیا گیا۔ پاکستان کے انسا
نی حقوق کمیشن کی تحقیق کے مطابق 2015 میں 1096 خواتین کو نام نہاد غیرت 
کے نام پر قتل کیا گیا۔ یہ ملک میں ایک سال میں اس طرح سے قتل کی جانے وا
لی خواتین کی سب سے بڑی تعداد ہے۔ 2014 میں غیرت کے نام پر قتل کی جانے و
الی خواتین کی تعداد 1005 تھی۔ اس سے ایک سال پہلے یعنی 2013 میں قتل ہون
ے والی خواتین کی تعداد 869 تھی۔ غیرت کے نام پرقتل کی حوصلہ شکنی کے لیے
 سخت قوانین بنانے کا مطالبہ کئی برسوں سے کیا جا رہا ہے۔ اس سلسلے میں پ
یش رفت کرتے ہوئے پیپلز پارٹی نے 2014 فروری میں سینیٹ میں ایک قانونی مس
ودہ پیش کیا۔ حکومت نے اس بل کی حمایت کرتے ہوئے اسے پارلیمنٹ سے منظور ک
روانے کا اعلان کیا۔ اس بل کی حکومت کی حلیف مذہبی جماعتوں کی جانب سے مخ
الفت کے بعد اسے پارلیمنٹ کی خصوصی کمیٹی سے منظور کروانے کے بعد پارلیمن
ٹ کے مشترکہ اجلاس میں پیش کیا جانا تھا۔ اس دوران حکومت کے خلاف عمران خ
ان کی تحریک انصاف نے تحریک شروع کر دی، اسلام آباد میں دھرنا ہوا اور پھ
ر پارلیمنٹ کا مشترکہ اجلاس بھی۔ لیکن اس دوران اس قانون کو منظور کروانے
 کی کوئی کوشش نہیں کی گئی۔ قانون و انصاف کے امور پر وزیراعظم کے مشیر ب
یرسٹر ظفر اللہ خان کہتے ہیں کہ ان قانونی مسودے بروقت منظور نہ ہو سکنے 
کا سرکاری عدم دلچسپی سے تعلق نہیں ہے۔ ’ہم اس قانون پر اتفاق رائے پیدا 
کرنے کی کوشش کرتے رہے تھے اسی لیے یہ قانون کچھ تاخیر سے منظور ہوئے۔‘ ا
نسانی حقوق کمیشن کی تحقیق کے مطابق نام نہاد غیرت کے نام پر قتل میں تقر
یباً ہمیشہ مقتول خواتین کے شوہر اور بھائی ملوث پائے جاتے ہیں۔ تحقیق می
ں یہ بات بھی سامنے آئی ہے کہ قتل کی جانے والی خواتین پر غیر ازدواجی تع
لقات کا الزام لگانے کا رواج بہت عام ہے لیکن دراصل غیرت کے نام پر ہونے 
والی زیادہ تر وارداتیں لڑکی کی اپنے گھر والوں کی مرضی کے بغیر شادی یا 
اس کی کوشش کا نتیجہ ہوتی ہیں۔ انسانی حقوق کمیشن کی تحقیق کے مطابق نام 
نہاد غیرت کے نام پر قتل کی 30 فیصد وارداتوں میں خواتین کے شوہر اور 20 
فیصد سے زائد میں ان کے اپنے بھائی ملوث پائے جاتے ہیں۔ ایسے میں انسانی 
حقوق کے علمبردار سوال اٹھاتے ہیں کہ اگر ملک کا قانون ایک عورت کو اپنی 
مرضی سے شادی کی اجازت دیتا ہے اور سپریم کورٹ بھی اس کا حق تسلیم کرتی ہ
ے تو پھر لوگ اپنی بہنوں اور بیٹیوں کو اپنی پسند سے شادی کی خواہش پر کی
وں مار دیتے ہیں؟ جب بھی کسی خاتون کو نام نہاد غیرت کے نام پر قتل کیا گ
یا ہے اس کے مبینہ ’جرم‘ میں فریق ثانی کے طور پر کسی مرد کا نام ضرور مو
جود ہوتا ہے یعنی نام نہاد غیرت کے نام پر قتل کی بنیاد ہی یہ بنائی جاتی
 ہے کہ کسی خاتون کے مرد کے ساتھ ناجائز روابط تھے یا اس کا شک تھا۔ تاہم
 انسانی حقوق کمیشن کی رپورٹ بتاتی ہے کہ نام نہاد غیرت کے نام پر قتل کی
 گذشتہ دس برس میں ہونے والی وارداتوں میں جن میں کوئی عورت قتل کی گئی ا
س کے مقابلے میں اسی واردات میں کسی مرد کو بھی یہی سزا دینے کا تناسب صر
ف ایک فیصد ہے۔ خواتین کے حقوق کے لیے کام کرنے والی تنظیم عورت فاؤنڈیشن
 کی تحقیق بتاتی ہے کہ عام تاثر کے برعکس دیہی اور دور دراز علاقوں میں ا
س جرم کی شرح بڑے شہری علاقوں کی نسبت بہت کم ہے۔ اسی طرح آبادی کے لحاظ 
سے سب سے بڑا صوبہ عورت کے خلاف اس جرم میں بھی سب سے آگے ہے۔ عورت فاؤنڈ
یشن کے مطابق نام نہاد غیرت کے نام پر قتل کی وارداتوں میں صوبوں کے لحاظ
 سے پنجاب پہلے نمبر پر ہے جہاں پورے ملک کے دیگر صوبوں کے برابر اس جرم 
کا ارتکاب کیا جاتا ہے۔ پنجاب کے صنعتی شہر فیصل آباد میں پورے ملک میں س
                  ب سے زیادہ نام نہاد غیرت کے نام پر قتل کیے جاتے ہیں۔

