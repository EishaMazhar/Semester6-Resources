 
                  سپریم کورٹ کے جج کا آسیہ بی بی کی اپیل سننے سے انکار

  
توہین مذہب کے الزام میں سزا پانے والی مسیحی آسیہ بی بی کی سزا کے خلاف 
اپیل پر سپریم کورٹ کے ایک جج نے مقدمے کی سماعت کرنے سے انکار کر دیا ہے
                                                                     ۔

  
                                         Thu, 13 Oct 2016 07:29:38 GMT

  
توہین مذہب کے الزام میں سزا پانے والی مسیحی آسیہ بی بی کی سزا کے خلاف 
اپیل پر سپریم کورٹ کے ایک جج جسٹس اقبال حمید الرحمان نے مقدمے کی سماعت
 کرنے سے انکار کر دیا ہے۔ مجرمہ آسیہ بی بی کی سزائے موت کے خلاف نظرثان
ی کی درخواست کی سماعت شروع ہوئی تو بینچ کے سربراہ جسٹس میاں ثاقب نثار 
نے دائیں جانب بیٹھے ہوئے جج اقبال حمید الرحمن کی ایما پر بات کرتے ہوئے
 کہا کہ 'چونکہ وہ اسلام آباد ہائی کورٹ کے چیف جسٹس کی حیثیت سے سابق گو
رنر پنجاب سلمان تاثیر کے قتل کے مقدمے کی سماعت کر چکے ہیں اور یہ مقدمہ
 بھی اس سے کسی حد تک منسلک ہے اس لیے وہ اس کی سماعت نہیں کر سکتے۔' عدا
لت کا کہنا تھا کہ اب نظرثانی کی اس درخواست کو واپس چیف جسٹس کو بھجوا د
یا جائے گا اور وہی اس کی دوبارہ سماعت کرنے سے متعلق احکامات دیں گے۔ آس
یہ بی بی پاکستان میں یہ سزا پانے والی پہلی غیر مسلم خاتون ہیں۔ وکلا کے
 مطابق یہ پہلا موقع ہے جب سپریم کورٹ نے تعزیراتِ پاکستان کی دفعہ 295 س
ی کے تحت کسی مقدمے کی سماعت کی ہو۔ اس دفعہ کے تحت پیغمبرِ اسلام کی توہ
ین پر پابندی عائد ہے۔ آسیہ بی بی کے خلاف جون 2009 میں توہین رسالت کے ا
لزام میں درج مقدمے میں الزام لگایا گیا تھا کہ انھوں نے اپنے ہمراہ کھیت
وں میں کام کرنے والی خواتین کے ساتھ بحث کے دوران پیغمبر اسلام کے خلاف 
توہین آمیز کلمات کہے تھے۔ اگلے برس 2010 میں انھیں اس مقدمے میں موت کی 
سزا سنائی گئی تھی۔ آسیہ بی بی کے خاوند عاشق کا کہنا تھا کہ اُنھیں بڑی 
اُمید تھی کہ ان کی بیوی کی نظرثانی کی اس درخواست پر کوئی فیصلہ آ جائے 
گا لیکن ایسا نہیں ہوا۔ اُنھوں نے امید کا اظہار کیا کہ اُنھیں انصاف ملے
 گا۔ آسیہ بی بی کے خلاف درج ہونے والے مقدمے کے مدعی کے وکیل غلام مصطفی
ٰ چوہدری نے کہا کہ وہ نظرثانی کی اس درخواست کو خارج کروانے کے لیے آج پ
وری تیاری کرکے آئے ہوئے تھے۔ آسیہ بی بی کی درخواست پر سپریم کورٹ کے فی
صلے کی روشنی میں مذہبی تنظیموں کی طرف سے کسی ممکنہ ردعمل سے بچنے کے لی
ے سپریم کورٹ کی عمارت کے باہر پولیس اہلکاروں کی خاصی بڑی نفری تعینات ک
ی گئی تھی۔ تاہم کمرہ عدالت میں لال مسجد فاونڈیشن کے عہدیداروں اور ایسے
 افراد کی قابل ذکر تعداد موجود تھی جو سلمان تاثیر کے قتل کے مقدمے میں 
موت کی سزا پانے والے ممتاز قادری کی نظر ثانی کی درخواست کی سماعت پر سپ
ریم کورٹ میں آیا کرتے تھے۔ آسیہ بی بی نے گذشتہ برس جنوری میں لاہور ہائ
یکورٹ کے فیصلے کے خلاف سپریم کورٹ میں اپیل دائر کی تھی جس میں موت کی س
زا کو چیلنج کرتے ہوئے اسے کالعدم قرار دینے کی استدعا کی گئی تھی۔ سپریم
 کورٹ کے تین رکنی بنچ نے آسیہ بی بی کی سزا کے خلاف درخواست پر ابتدائی 
سماعت گذشتہ برس جولائی میں کی تھی اور ان کی اپیل کو باقاعدہ سماعت کے ل
یے منظور کرتے ہوئے اپیل پر حتمی فیصلہ تک سزا پر عمل درآمد روک دیا تھا۔
 ان کے وکیل سیف الملوک ایڈووکیٹ نے کہا تھا آسیہ بی بی کے خلاف توہین مذ
ہب کا فیصلہ سناتے ہوئے حقائق کو ملحوظ خاطر نہیں رکھا گیا۔ پانچ بچوں کی
 ماں آسیہ بی بی نے ہائی کورٹ میں اپنی اپیل میں موقف اختیار کیا تھا کہ 
مقامی عدالت نے توہین رسالت کے جرم میں سزا سناتے وقت حقائق کو نظر انداز
 کیا اور بغیر کسی ٹھوس ثبوت کے انھیں سزا سنا دی تھی جو قانون کی نظر می
ں قابل پذیرائی نہیں ہے۔ 2014 میں لاہور ہائیکورٹ کے دو رکنی بنچ نے آسیہ
 بی بی کی سزائے موت کے خلاف اپیل مسترد کر دی تھی اور ماتحت عدالت کی جا
نب سے انھیں دینے جانے والی سزا کو برقرار رکھا۔ آسیہ بی بی کو 2010 میں 
صوبہ پنجاب کے ضلع ننکانہ کی عدالت نے توہین مذہب کے الزام میں موت کی سز
ا سنائی تھی۔ اس مقدمے کے مدعی ننکانہ صاحب کی مسجد کے امام محمد سالم تھ
ے۔ ملزمہ نے مقدمے کی سماعت کے دوران یہ بیان دیا تھا کہ ان پر اسلام قبو
ل کرنے کے لیے دباؤ ڈالا گیا اور انکار کرنے پر یہ مقدمہ درج کروا دیا گی
ا۔ آسیہ بی بی کو سزا سنائے جانے کے بعد عیسائیوں کے سابق مذہبی پیشوا پو
         پ بینیڈکٹ نے بھی اپیل کی تھی کہ آسیہ بی بی کو رہا کردیا جائے۔

