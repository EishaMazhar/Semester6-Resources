 
                                 پاکستان افغانستان مذاکرات کی فلاپ فلم

  
شاید اس خطے کو ایک مرتبہ پھر پاکستان یا افغانستان میں نئی حکومت کے آنے
 کا انتظار کرنا ہو گا تاکہ ایک نیا ہنی مون پیریڈ شروع ہو۔ اس کے علاوہ 
سفارتی افق پر چھائے تعطل کے بادل چھٹنے کا امکان کم کم ہی دکھائی دے رہا
                                                                   ہے۔

  
                                         Sat, 08 Oct 2016 09:15:08 GMT

  
کچھ عرصہ قبل اس خطے کے تین اور ایک سات سمندر پار ملک نے ہفتہ وار ملاقا
توں کا سلسلہ شروع کیا تھا اور اس کے لیے ایک مشکل سا نام کوآڈیلیٹرل گرو
پ بھی رکھا گیا تھا۔ معلوم نہیں کہ یہ بھاری بھرکم نام اس نظام مشاورت کو
 لے ڈوبا یا اس خطے کی پیچیدہ سیاست۔ لیکن اب اس نظام کی فلاپ فلم چھ سات
 ماہ تک چلنے کے بعد بند ہوچکی ہے۔ شائقین واپس جا چکے ہیں اور فی الحال 
اس فلم کے دوبارہ چلنے کا کوئی امکان نہیں ہے۔ پاکستان، چین، افغانستان ک
ے علاوہ مہمان اداکار امریکہ پر مشتمل اس گروپ کے کئی بھرپور میڈیا شوز ہ
وئے، سنا ہے ایک آدھ خصوصی شو مری جیسے پر فضا مقام پر بھی ہوا لیکن یہ ب
ھی اسے دوام نہ دے سکا۔ فلم کے سکرپٹ پر کئی اجلاسوں میں جو بھی عرق ریزی
 ہوئی وہ ریزہ ریزا ہو گئی۔ ایک مرتبہ پھر پاکستان اور افغانستان کے درمی
ان ڈاکٹر اشرف غنی کے صدارت سنبھالنے کے بعد سے شروع ہونے والا ہنی مون س
یزن ختم ہو چکا ہے اور اس کی جگہ ایک مرتبہ پھر تعطل نے لے لی ہے۔ اسلام 
آباد میں بعض سفارت کاروں سے بات ہوئی تو وہ اس چار ملکی نظام کو بحال رک
ھنے پر منقسم دکھائی دیتے ہیں۔ بعض کہتے ہیں کہ اگر پیش رفت نہیں بھی ہو 
رہی لیکن ایک میکنزم کی موجودگی سے امید بندھتی ہے کہ کم از کم رابطے تو 
بحال ہیں۔ لیکن اس نظام کے ناقدین کا اصرار ہے کہ یہ سلسلہ جاری رکھنا ای
ک ’غلط تاثر‘ یا ’امید کا سراب‘ تخلیق کرتا ہے۔ جب فائدہ کچھ نہیں تو اس 
کو رکھنے کا کیا فائدہ؟ افغان طالبان کے رہنما ملا اختر منصور کی بلوچستا
ن میں امریکی ڈرون حملے میں ہلاکت کے بعد مصالحتی عمل کو ایک مرتبہ پھر ش
دید دھچکا لگا۔ ملا اختر منصور چونکہ ملا عمر کی دو سال قبل ہلاکت کی وجہ
 سے کنٹرول میں تھے اور ایک آدھ مرتبہ مری میں ملاقات کی اجازت دے سکتے ت
ھے۔ اب نئے امیر ہبت اللہ اخونزادہ کے لیے مذاکرات شاید فوری ترجیحات نہی
ں ہیں۔ ان کی توجہ محفوظ رہنے کے ساتھ ساتھ تنظیم پر اپنی رٹ استوار کرنے
 پر ہے۔ انھی وجوہ کی بنا پر وہ نہ تو زیادہ بیانات دے رہے ہیں اور نہ ہی
 مصالحت کے کوئی اشارے۔ سات اکتوبر کو افغانستان میں طالبان حکومت پر امر
یکی حملے کے 15 برس مکمل ہونے پر ایک پیغام میں طالبان نے جو واحد مطالبہ
 سامنے رکھا وہ تھا مکمل امریکی انخلا۔ بات چیت کا غلطی سے بھی ذکر نہیں 
کیا۔ پیغام کے مطابق امریکی حملے کے نتیجے میں آج کابل میں بقول ان کے ’ب
دعنوان حکومتی نظام قائم ہوا ہے۔‘ ویسے افغان حکومت میں بدعنوانی کوئی ڈھ
کی چھپی بات نہیں، آج بھی ایک امریکی رپورٹ کے مطابق افغانستان میں ہزارو
ں ’گوسٹ فوجی‘ پائے گئے ہیں جو تنخواہیں اور مراعات تو لے رہے ہیں لیکن ک
ام کچھ نہیں کر رہے۔ افغان حکومت سے متعلق سب سے بڑی تشویش کی بات آج کل 
صدر ڈاکٹر اشرف غنی اور چیف ایگزیکٹیو عبداللہ عبداللہ کے درمیان تلخیاں 
ہیں، اور سفارتی ذرائع کے مطابق امریکہ کے کابل میں تعینات سفیر کا آج کل
 زیادہ وقت ان دونوں کے درمیان مصالحت کروانے میں گزر رہا ہے۔ افغانستان 
میں یہ ساری افراتفری وہاں حالات میں بہتری کی راہ میں بڑی رکاوٹ ہے، لیک
ن ملبہ سب سے زیادہ آج بھی پاکستان پر ہی گرایا جا رہا ہے۔ عبداللہ عبدال
لہ اور سابق صدر حامد کرزئی کے پاکستان کے دورے بھی افغانستان کی اندرونی
 اور بیرونی صورت حال کی وجہ سے التوا کا شکار ہیں۔ افغانستان کے اسلام آ
باد میں سارک سربراہی اجلاس میں شرکت سے انکار سے تعلقات مزید پستی میں گ
رے ہیں۔ اگرچہ اب افغان حکام کہہ رہے ہیں کہ افغانستان نے بھارت سے قبل ہ
ی اجلاس میں نہ جانے کا فیصلہ کر لیا تھا لیکن اس کا اعلان وزیر اعظم مود
ی کے اعلان کے بعد ہوا تو اس کا تاثر یقیناً بہت منفی پیدا ہوا ہے۔ شاید 
اس خطے کو ایک مرتبہ پھر پاکستان یا افغانستان میں نئی حکومت کے آنے کا ا
نتظار کرنا ہو گا تاکہ ایک نیا ہنی مون پیریڈ شروع ہو۔ اس کے علاوہ سفارت
 ی افق پر چھائے تعطل کے بادل چھٹنے کا امکان کم کم ہی دکھائی دے رہا ہے۔

