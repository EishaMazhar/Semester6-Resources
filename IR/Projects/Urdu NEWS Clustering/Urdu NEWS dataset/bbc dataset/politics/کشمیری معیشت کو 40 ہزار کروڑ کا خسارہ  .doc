 
                               کشمیری معیشت کو 40 ہزار کروڑ کا خسارہ  

  
انڈیا کے زیر انتظام کشمیر میں گذشتہ پانچ ماہ سے جاری احتجاج اور ہڑتالو
                              ں سے معیشت کو بری طرح سے نقصان پہنچا ہے۔

  
                                         Thu, 29 Dec 2016 09:17:59 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے انڈیا کے زیر انتظام کشمیر میں سری نگر کی 
ڈل جھیل کے کنارے ’سی سیون‘ ریستوران شہر کا ایک مقبول مقام ہے۔ یہ فیملی
 کے ساتھ ساتھ نوجوانوں میں بھی کافی مقبول ہے۔ معمول کے دنوں میں اکثر ی
ہاں جگہ نہیں ملتی۔ لیکن ان دنوں یہ خالی پڑا ہے۔ گاہک کم ہونے کے سبب بی
شتر ڈشز بھی تیار نہیں کی جاتیں ہیں۔ پانچ مہینے بند رہنے کے بعد پورا شہ
ر بوجھل سا محسوس ہوتا ہے۔ گذشتہ جولائی میں پولیس کے ساتھ تصادم میں شدت
 پسند تنظیم حزب المجاہدین کے کمانڈر برہان وانی کی ہلاکت کے بعد پوری وا
دی میں احتجاج اور مظاہرے شروع ہوئے تھے۔ ان مظاہروں کے دوران 100 سے زیا
دہ نوجوان مارے گئے اور ہزاروں زخمی ہوئے۔ ریاست میں کئی مہینے تک بیشتر 
اوقات کرفیو نافذ رہا اور باقی وقت علیحدگی پسندوں کی کال پر ہڑتال رہی۔ 
پانج مہینے کے ’شٹ ڈاؤن‘ کے بعد زندگی دوبارہ شروع ہوئی ہے لیکن پانچ مہی
نے کی ہڑتال اور شورش سے ریاست کا اقتصادی نظام ہر سطح پر منتشر ہے۔ اس ب
رس ریاست کی سرحِ نمو کا تخمینہ ایک لاکھ 30ہزار کروڑ روپے کا لگایا گیا 
تھا۔ جولائی سے نومبر تک ہڑتالوں اور کرفیو کے جو پانج مہینے تھے وہ اقتص
ادی طور پر سب سے اہم وقت ہوتا ہے۔ ٹریڈررز ایسوسی ایشن، ٹورزم ایسوسی ای
شن اور باقی اداروں کا کہنا ہے کہ انھیں روزانہ ایک سو دس کروڑ روپے کا ن
قصان ہوا ہے۔ اس لحاظ سے معیشت کو فوری طور پر 15 ہزار کروڑ روپے کا نقصا
ن ہوا۔ اقتصادی امور کے تجزیہ کار اعجاز ایوب کہتے ہیں کہ ’یہ نقصان آگے 
بھی نقصان پہنچائے گا۔ ابھی بزنس کا ماحول بہت کمزور ہے۔ یہ صرف 15 ہزار 
کروڑ روپے پر نہیں رکے گا۔ میرا خیال ہے کہ ریاست کی معیشت کا 30 فیصد تک
 اس میں جائے گا یعنی معیشت کو 40 ہزار کروڑ روپے تک کا خسارہ ہو گا۔ اگر
 حالات معمول پر آگئے تو آئندہ مئی سے پہلے معیشت معمول پرنہیں آسکے گی۔‘
 کشمیر میں لوگ عموماً کسی ناگہانی سیاسی صورتحال کے لیے ہمہ وقت تیار رہ
تے ہیں۔ لیکن پانچ مہینے کا وقفہ ایک بڑا وقفہ ہوتا ہے۔ اس مدت میں ہر شے
 رکی رہی۔ آمدنی ختم ہو گئی۔ بہت سے لوگ غربت میں چلے گئے ہیں۔ کشمیر کے 
سرمایہ کار نامساعد حالات سے پریشان ہیں۔ وہ اب حکومت سے یہ مطالبہ کر رہ
ے ہیں کہ حکومت سیاسی حالات سے ہونے والے اقتصادی نقصانات کے ازالے کے لی
ے ان کے سرمایے کو تحفظ فراہم کرے۔ ریاست کے ایک سرکردہ صنعت کار شیخ عاش
ق احمد کہتے ہیں: ’دلی میں ہمارے جو دوست ہیں جنھوں نے ہمارے ساتھ بزنس ش
روع کیا ان کا ٹرن اوور 200 کروڑ روپے پہنچ گیا جبکہ ہم 20 کروڑ سے پانچ 
چھ کروڑ روپے پر نیچے آگئے ہیں۔‘ وہ کہتے ہیں کہ اقتصادی استحکام کے لیے 
ضروری ہے کہ کشمیر کے مسئلے کا ایک مستقل حل تلاش کیا جائے۔ ورنہ یہ صورت
حال آتی ہی رہے گی۔ 1989 میں مسلح تحریک کے شروع ہونے کے بعد سے کشمیر کی
 سیاسی صورتحال غیر مستحکم رہی ہے۔ یہاں کے حالات سے اب بہت سے سرمایہ کا
ر مایوس ہونے لگے ہیں۔ بزنس مین رؤف احمد ترمبو کہتے ہیں کہ ’میں 27 برس 
سے بزنس مین ہوں لیکن میں سمبجھتا ہوں کہ یہ 27 برس پوری طرح ضائع گئے ہی
ں۔ میں انہیں اپنی زندگی کا حصہ ہی نہیں سمبھتا۔‘ پانچ مہینے بعد کشمیر م
یں زندگی رفتہ رفتہ بحال ہو رہی ہے۔ مایوسی اور امید کے درمیان کشمیر کے 
صنعت کار اور تاجر انجانے اندیشوں میں محصور ہیں۔ اعجاز ایوب جیسے اقتصاد
ی تجزیہ کاروں کا خیال ہے کہ کشمیر میں امن کے قیام سے بھارت اور پاکستان
 کے درمیان تعلقات بہتر ہوں گے اور اس سے کشمیر کے لیے نئے اقتصادی امکان
ات پیدا ہوں گے۔ لیکن پہلے اس کے لیے کشمیر کا ایک مستقل سیاسی حل نکالنا
 ہوگا۔ کشمیر میں روزمرہ کی زندگی رفتہ رفتہ واپس آ رہی ہے۔ اقتصادی سرگر
میاں بحال ہونے لگی ہیں۔ لیکن کشمیر کی معیشت برسوں سے شورش اور بے یقینی
                                                    وں کی گرفت میں ہے۔

