 
 اگر گرفتاری کی ضرورت ہے تو خود پیش ہونے کو تیار ہیں: ڈاکٹر فاروق ستار

  
متحدہ قومی موومنٹ پاکستان کے سربراہ اور رکن قومی اسمبلی ڈاکٹر فاروق ست
ار کا کہنا ہے کہ اگر گرفتاری کی ضرورت ہے تو وہ خود پیش ہونے کے لیے تیا
                                                                ر ہیں۔

  
                                         Fri, 17 Mar 2017 22:01:49 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے یہ بیرونی لنک ہیں جو ایک نئی ونڈو میں کُھ
لیں گے متحدہ قومی موومنٹ پاکستان کے سربراہ اور رکن قومی اسمبلی ڈاکٹر ف
اروق ستار کا کہنا ہے کہ اگر گرفتاری کی ضرورت ہے تو وہ خود پیش ہونے کے 
لیے تیار ہیں۔ ڈاکٹر فاروق ستار نے پہلے حراست میں لیے جانے اور پھر رہائ
ی کے بعد ایک نیوز کانفرنس سے خطاب کرتے ہوئے کہا کہ وہ نہیں جانتے کہ آی
ا یہ گرفتاری تھی یا پھر صرف بات چیت۔ خیال رہے کہ جمعے کو رات گئے شارع 
فیصل پر پی اے ایف میوزیم کے قریب سے پولیس ڈاکٹر فاروق ستار کو اپنے سات
ھ تھانہ چاکیواڑہ لے گئی تھی جہاں انھیں کچھ دیر رکھنے کے بعد جانے کی اج
ازت دے دی گئی تھی۔ اس سارے واقعے کے بعد دوران ایم کیو ایم پاکستان کی ج
انب سے ایک ہنگامی اجلاس طلب کیا گیا تھا جس کے بعد فاروق ستار نے دیگر ر
ہنماؤں کے ہمراہ ایک نیوز کانفرنس سے خطاب کیا۔ فاروق ستار کا کہنا تھا ک
ہ اگر گرفتاری کی ضرورت ہے تو وہ خود پیش ہونے کے لیے تیار ہیں۔‘ ان کا ک
ہنا تھا کہ ’وزیراعلیٰ سندھ مجھ سے کہہ دیں کہ یہی پالیسی ہے تو میں خود 
حاضر ہو جاؤں گا۔‘ فاروق ستار نے مزید کہا کہ وہ 22 اگست سے لاتعلقی کا و
اضح اعلان کر چکے ہیں جس کے بعد اس قسم کے وقعات سے اچھا اثر نہیں پڑتا۔ 
انھوں نے کہا کہ ’اب وقت آگیا ہے کہ ان جھوٹے مقدمات کو ختم کیا جائے، او
ر ہمیں بھی جایز سیاسی سپیس ملنی چاہیے۔‘ فاروق ستار کا کہنا تھا کہ اگر 
ضرورت پڑی تو وہ عدالت سے بھی رجوع کریں گے۔ اس سے قبل بی بی سی کے نامہ 
نگار ریاض سہیل کے مطابق جمعے کو رات گئے ڈاکٹر فاروق ستار کو پولیس کی ج
انب سے حراست میں لیے جانے کے بعد رہا کر دیا گیا تھا۔ اس حوالے سے پولیس
 ترجمان کا کہنا تھا کہ گذشتہ سال 22 اگست کو ایم کیو ایم کے قائد الطاف 
حسین کی جانب سے کی جانے والی اشتعال انگیز تقریر کے بعد مختلف تھانوں می
ں مقدمات درج کیے گئے تھے۔ ترجمان کے مطابق یہ گرفتاری تھانہ چاکیواڑہ می
ں درج ایف آئی آر پر عمل میں لائی گئی تھی۔ واضح رہے کہ انسداد دہشت گردی
 کی عدالت میں فاروق ستار سمیت ایم کیو ایم کے متعدد رہنماؤں کے خلاف 22 
اگست 2016 کی اشتعال انگیز تقریر کے خلاف کیس کی سماعت جاری ہے۔ کراچی می
ں ایم کیو ایم کے قائد الطاف حسین کی تقریر کے نتیجے میں ہونے والی ہنگام
ہ آرائی کے بعد رینجرز کے اہلکار فاروق ستار اور سندھ اسمبلی میں قائدِ ح
زبِ اختلاف خواجہ اظہار الحسن کو اپنے ساتھ لے گئے تھے۔ ہنگامہ آرائی کے 
دوران ایم کیو ایم کے مشتعل کارکنوں نے نجی ٹی وی چینل اے آر وائی کے دفت
ر میں توڑ پھوڑ کی تھی اور علاقے میں فائرنگ اور جلاؤ گھیراؤ کے واقعات م
یں ایک شخص ہلاک اور 15 زخمی ہوگئے تھے۔ تاہم ان دونوں رہنماؤں کو اگلے ہ
                                               ی روز چھوڑ دیا گیا تھا۔

