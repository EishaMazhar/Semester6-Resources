 
                                      دوتیرتے، فلپائن کے ’ڈونلڈ ٹرمپ‘ 

  
فلپائن کے صدر رودریگو دوتیرتے نے صدر اوباما کے بارے میں لاؤس میں ایک س
         ربراہی اجلاس کے دوران اوباما کو گالی دے کر دنیا کو چونکا دیا۔

  
                                         Tue, 06 Sep 2016 13:24:33 GMT

  
فلپائن کے صدر رودریگو دوتیرتے نے صدر اوباما کے بارے میں لاؤس میں ایک س
ربراہی اجلاس کے دوران یہ الفاظ ادا کر کے دنیا کو چونکا دیا کہ مجھ سے م
اورائے عدالت قتل کے بارے میں بات نہ کرنا ورنہ ’فاحشہ کے بچے، میں تمھیں
 گالیاں دوں گا۔‘ اس سے گروپ آف 20 کا اجلاس پس منظر میں چلا گیا اور یہ 
فلپائن کے صدر کا غیرمعمولی بیان دنیا بھر کے میڈیا کی توجہ کا مرکز بن گ
یا۔ بعد میں دوتیرے نے اپنے الفاظ پر ندامت کا اظہار کیا، تاہم صدر اوبام
ا نے ان سے ملاقات منسوخ کرنے میں دیر نہیں لگائی۔ ٭ فلپائن کے صدر کے او
باما کے خلاف نازیبا کلمات اس سے قبل دوتیرتے فلپائن میں امریکی سفیر فلپ
 گولڈبرگ کے خلاف بھی سخت زبان استعمال کر چکے ہیں۔ انھوں نے کہا تھا کہ 
امریکی سفیر ’فاحشہ ماں کے ہم جنس پرست بیٹے ہیں۔‘ صدر دوتیرتے نے یہ بات
 اس وقت کی جب فلپائن کا چین سے سمندری حدود کی ملکیت کے معاملے پر تنازع
 چل رہا ہے اور اسے امریکی حمایت کی سخت ضرورت ہے۔ اس سمندر میں سے ہر سا
ل کھربوں ڈالر مالیت کا تجارتی مال گزرتا ہے۔ تاہم ایسا نہیں کہ دوتیرتے 
کا نشانہ صرف امریکی ہی ہوں۔ وہ پوپ کو بھی سخت سست کہہ چکے ہیں، حالانکہ
 فلپائن کے عوام کی اکثریت کیتھولک ہونے کے ناتے پوپ سے عقیدت رکھتی ہے۔ 
2015 میں جب پوپ فلپائن کے دورے پر آئے تو منیلا کا بدنامِ زمانہ ٹریفک م
زید درہم برہم ہوگیا۔ دوتیرتے ایسا موقع ہاتھ سے کہاں جانے دیتے، وہ کہہ 
اٹھے: ’میں ٹریفک میں پانچ گھنٹے پھنسا رہا۔ میں نے پوچھا کون آ رہا ہے، 
انھوں نے کہا پوپ۔ میں نے کہا دوبارہ اس طرف کا رخ مت کرنا۔‘ اس سے قبل ج
ب اقوامِ متحدہ نے کہا تھا کہ ماورائے عدالت قتل بین الاقوامی قانون کے ت
حت جرم کے زمرے میں آتے ہیں تو دوتیرتے نے مغلظات سے بھرپور تقریر کرتے ہ
وئے نہ صرف انسانی حقوق کے ماہرین کو ’احمق‘ کہا بلکہ فلپائن کو اقوامِ م
تحدہ سے نکالنے کی دھمکی بھی دے ڈالی۔ البتہ بعد میں انھوں نے کہہ دیا کہ
 وہ مذاق کر رہے تھے۔ ایسا بھی نہیں دوتیرتے صرف اقتدار میں آنے کے بعد س
ے سخت گیر ہوئے ہیں۔ انھوں نے صدارتی مہم کے دوران ہی اپنے عزائم ظاہر کر
 دیے تھے: ’انسانی حقوق کے قوانین بھول جاؤ۔ اگر میں صدر بن گیا تو منشیا
ت کا دھندا کرنے والو، سنبھل جاؤ، ورنہ میں تمھیں قتل کر دوں گا۔ میں تمھ
یں خلیجِ منیلا میں پھینک کر وہاں کی مچھلیوں کو موٹا ہونے کا موقع دوں گ
ا۔‘ صدر دوتیرتے اس سال جولائی میں اقتدار میں آئے تھے۔ خبررساں ادارے رو
ئٹرز کے مطابق اس کے بعد سے اب تک 2400 سے زائد افراد مارے جا چکے ہیں جن
 میں سے 900 سے زائد پولیس مقابلوں میں ہلاک ہوئے ہیں۔ انسانی حقوق کے مق
امی اداروں کے مطابق بقیہ ہلاکتیں ماورائے عدالت قتل اور خدائی خدمت گارو
ں کے ہاتھوں ہوئی ہیں۔ دوتیرتے کو ’پہلے بولو، پھر تولو‘ اور متنازع بیان
ات کی وجہ سے فلپائن کا ڈونلڈ ٹرمپ بھی کہا جاتا ہے، تاہم وہ اس تقابل سے
           خوش نہیں ہیں اور کہہ چکے ہیں: ’وہ متعصب ہیں، میں نہیں ہوں۔‘

