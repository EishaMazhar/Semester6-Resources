 
                       قتل کے مجرم سعودی شہزادے کو سزائے موت دے دی گئی

  
سعودی عرب کے دارالحکومت ریاض میں وزارتِ داخلہ کا کہنا ہے کہ ایک شہزادے
                             کو قتل کے جرم میں سزائے موت دے دی گئی ہے۔

  
                                         Tue, 18 Oct 2016 23:41:28 GMT

  
سعودی عرب کے دارالحکومت ریاض میں وزارتِ داخلہ کا کہنا ہے کہ ایک شہزادے
 کو قتل کے جرم میں سزائے موت دے دی گئی ہے۔ شہزادے ترکی بن سعود الکبیر 
کو ریاض میں یہ سزا دی گئی تاہم یہ نہیں بتایا گیا ہے کہ انھیں سزائے موت
 کس طریقے سے دی گئی ہے۔ تفصیلات کے مطابق مذکورہ واقعہ تین سال قبل پیش 
آیا تھا۔ سعودی عرب میں سزائے موت کے زیادہ تر مجرموں کا سرقلم کیا جاتا 
ہے۔ خبر رساں ادارے اے ایف پی کے مطابق اس سال سعودی عرب میں سزائے موت پ
انے والے یہ 134 ویں شخص تھے۔ تاہم شاہی خاندان کے افراد کو سزا دیا جانا
 ایک غیر معمولی بات ہے۔ وزارتِ داخلہ کا کہنا ہے کہ شہزادے ترکی بن سعود
 الکبیر نے ایک شخص کو ہلاک کرنے کے جرم کا اعتراف کیا تھا۔ وزارتِ داخلہ
 کے بیان میں کہا گیا ہے کہ حکومت میں شامل ہر شخص ملک میں سکیورٹی اور ا
نصاف قائم رکھنا چاہتا ہے۔ مقامی اخبار عربیہ کا کہنا ہے کہ مقتول کے رشت
ے داروں نے اس واقعے کے بعد دیت کی رقم قبول کرنے سے انکار کر دیا تھا۔ س
عودی تاریخ میں شاہی خاندان کے کسی رکن کو سزائے موت دیے جانے کا سب سے ا
ہم واقعہ شہزادے فیصل بن مسعید کو اپنے تایا شاہ فیصل بن سعود کو 1975 می
ں قتل کرنے کے بعد سزائے موت کا ہے۔ سعودی عرب میں سزائے موت پانے والے ز
یادہ تر افراد منشیات کے کاروبار سے منسلک یا پھر قتل کے مجرم ہوتے ہیں۔ 
تاہم اس سال جنوری میں ایک ہی دن میں دہشتگردی کے الزام میں 50 افراد کو 
سزائے موت سنائی گئی تھی جن میں معروف شیعہ عالم نمر النمر بھی شامل تھے۔

