 
                                         شاہی حمام کی بحالی پر ایوارڈ 

  
پاکستان کے شہر لاہور میں 1634 میں تعمیر کیے گئے مغل دور کے شاہی حمام ک
و بہترین بحالی، حفاظت، تزئین و آرائش پر ’یونیسکو ہیریٹیج ایشیاء پیسفک 
                                      ایوارڈ آف میرٹ 2016‘ دیا گیا ہے۔

  
                                         Mon, 05 Sep 2016 14:32:18 GMT

  
پاکستان کے شہر لاہور میں 1634ء میں تعمیر کیے گئے مغل دور کے شاہی حمام 
کو بہترین بحالی، حفاظت، تزئین و آرائش پر ’یونیسکو ہیریٹیج ایشیاء پیسفک
 ایوارڈ آف میرٹ 2016‘ دیا گیا ہے۔ ٭ شاہی حمام کا انوکھا نظام صحافی عبد
الناصر خان کے مطابق لاہور کے دہلی گیٹ سے متصل شاہی حمام کی مرمت، تزئین
 و آرائش اور محفوظ بنانے کا کام 2014ء میں مکمل کیا گیا تھا۔ اقوام متحد
ہ کے ادارے برائے تعلیم و ثقافت (یونیسکو) کی جانب سے جاری کی گئی ایوارڈ
 لسٹ میں دنیا کے چھ ممالک کے تاریخی ورثوں کو بہترین بحالی کے یہ ایوارڈ
ز دیے گئے ہیں۔ یونیسکو کے مطابق مغل دور کے شاہی حمام کی بحالی سے 17 وی
ں صدی کے اس انوکھے تاریخی ورثے کی بہترین تیکنیکی مہارت سے حفاظت کی گئی
 ہے۔ جس میں بین الاقوامی اور مقامی ماہرین نے شاہی حمام کے سٹرکچرل ڈیمی
ج، غیرمناسب تزئین و آرائش، ناقص حفاظتی اقدامات اور تجاوزات جیسے مسائل 
کو حل کیا گیا ہے۔ جس کی وجہ سے سیاحوں کو اب شاہی حمام کو بہترین طریقہ 
سے سمجھنے کا موقع ملا ہے۔ یونیسکو کے مطابق زیرِ زمین ڈھانچے کی کھدائی 
سے شاہی حمام جزوی طور پر اپنی اصل حالت میں بحال ہوگیا ہے۔ شاہی حمام کی
 بحالی کا کام ’لاہوروالڈ سٹی اتھارٹی‘ کے منصوبے کا حصہ ہے۔ اتھارٹی کی 
ڈپٹی ڈائریکٹر تانیہ قریشی کا کہنا ہے کہ پرانے لاہور کی بحالی کے کام کو
 اس ایوارڈ سے مزید تقویت ملے گی۔ تانیہ قریشی کے مطابق لاہور کے دہلی گی
ٹ سے متصل شاہی حمام کی بحالی اور تزئین وآرائش کا کام 2012ء میں ناروے ک
ے سفارت خانے کے مالی تعاون سے شروع کیا گیا تھا اور شروع میں ٹرسٹ فار ک
لچر نے اس پر کام کیا، جس پر تقریباً ساڑھے چار کروڑ روپے کی لاگت آئی او
ر یہ منصوبہ 2014ء میں تکمیل کے بعد سیاحوں کو کھول دیا گیا ہے۔ تانیہ قر
یشی نے بتایا کہ شاہی حمام کی بحالی کا زیادہ تر کام پاکستانی ماہرین نے 
کیا ہے تاہم منصوبے کے ’فریسکو ورک‘ کے لیے سری لنکن ماہرین کی خدمات سے 
استفادہ کیا تھا جنہوں نے لاہور کے نیشنل کالج آف آرٹس (این سی اے) کے طل
باء کے ساتھ مل کر اس منصوبے کو تکمیل تک پہنچایا۔ انھوں نے بتایا کہ دنی
ا کے 13 ممالک نے اپنے منصوبے ایوارڈ کے لیے یونیسکو کو بھجوائے تھے تاہم
 چھ ممالک اس ایوارڈ کے حق دار ٹھہرے، 2014ء میں والڈ سٹی اتھارٹی کے منص
وبے گلی سورجن سنگھ کو بھی اصل حالت میں بحالی پر یونیسکو ایوارڈ آف میرٹ
 سے نوازا جاچکا ہے۔ تانیہ قریشی کے مطابق والڈ سٹی اتھارٹی کے تحت اندرو
ن لاہور کی تمام تاریخی ورثے کی بحالی اور ان کو محفوظ بنانے کا کام جاری
 ہے جن میں چوک وزیر خان، مسجد وزیر خان، دینا ناتھ کنواں شامل ہیں۔ شاہی
 قلعہ کی پکچر وال اور شاہی مطبخ یا رائل کچنز کی بحالی کے منصوبے بھی زی
رِتکمیل ہیں جن کے لیے مختلف عالمی اداروں اور ممالک نے مالی تعاون فرام 
کیا ہے۔ تانیہ قریشی کا کہنا ہے کہ اہم تاریخی ورثے کی بحالی کے ساتھ ارد
گرد کے علاقوں کی اصل حالت میں بحالی اور مستقبل میں ان کو تجاوزات سے پا
ک رکھنے کے منصوبوں پر بھی کام جاری ہے۔ دہلی گیٹ سے کوتوالی چوک تک کی گ
لیوں کی مرمت و بحالی (انفراسٹرکچرل سروس) کی گئی ہے اور بجلی کے تمام کھ
مبے ختم کرکے بجلی کا زیرِ زمین نظام فراہم کر دیا گیا ہے اسی طرح پانی و
 گیس کی فراہمی کے لیے نئی پائپ لائن بچھادی گئی ہے تاکہ تاریخی ورثے کو 
مستقبل میں کوئی خطرہ درپیش نہ ہو۔ انھوں نے کہا کہ کوتوالی سے مستی گیٹ 
                  تک اسی قسم کے دوسرے منصوبے پر کام شروع کردیا گیا ہے۔

