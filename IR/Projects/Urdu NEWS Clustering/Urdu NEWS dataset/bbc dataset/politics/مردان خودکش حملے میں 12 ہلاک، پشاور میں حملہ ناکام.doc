 
                    مردان خودکش حملے میں 12 ہلاک، پشاور میں حملہ ناکام

  
پاکستان کے صوبہ خیبر پختونخوا کے شہر مردان میں ہونے والے خودکش حملے می
ں 12 افراد ہلاک ہوگئے جبکہ پشاور کے نواح میں سکیورٹی فورسز سے مقابلے م
                                       یں چار خودکش حملہ آور مارے گئے۔

  
                                         Fri, 02 Sep 2016 08:25:13 GMT

  
پاکستان کے صوبہ خیبر پختونخوا کے شہر مردان میں ہونے والے خودکش حملے می
ں 12 افراد ہلاک ہوگئے ہیں جبکہ دارالحکومت پشاور میں سکیورٹی فورسز سے م
قابلے میں چار خودکش حملہ آور بھی مارے گئے ہیں۔ مردان پولیس کے مطابق یہ
 خودکش دھماکہ ضلع کچہری کے احاطے میں ہوا اور مقامی ہسپتالوں کی فہرستوں
 کے مطابق مرنے والوں میں چار وکلا اور دو پولیس اہلکار بھی شامل ہیں۔ ٭ 
’افغان سرحد کو محفوظ بنانے کے لیے سینکڑوں چوکیاں‘ ٭’پاکستان سے دولتِ ا
سلامیہ کے خاتمے کا کام جاری‘ مردان میں سرکاری ریسکیو ادارے 1122 کے ترج
مان بلال احمد فیضی کے مطابق دھماکے میں ہلاکتوں کی تعداد 12 ہو گئی ہے ج
بکہ 54 زخمی ہیں جن میں ایک ڈی ایس پی سمیت تین پولیس اہلکار بھی شامل ہی
ں۔ مردان کے ضلعی پولیس افسر فیصل شہزاد نے نامہ نگار عزیز اللہ خان کو ب
تایا کہ ’حملہ آور نے پہلے ضلع کچہری کے داخلی دروازے پر دستی بم پھینکا،
 جس سے پولیس اہلکار زخمی ہو گئے۔‘ ان کے مطابق پولیس اہلکاروں کی فائرنگ
 پر حملہ آور کچہری کے اندر کی جانب بھاگا اور خود کو دھماکے سے اڑا لیا۔
 دھماکے کے بعد سکیورٹی فورسز کے اہلکاروں نے علاقے کو گھیرے میں لے لیا 
اور ججوں اور وکلا سمیت دیگر افراد کو محفوظ مقامات پر منتقل کیا۔ خیال ر
ہے کہ پاکستان میں گذشتہ کچھ عرصے سے وکلا کو شدت پسندی کے واقعات میں ہد
ف بنانے کا رجحان سامنے آیا ہے اور گذشتہ ماہ ہی میں کوئٹہ میں ہسپتال کے
 باہر ہونے والے دھماکے میں 55 سے زائد وکلا ہلاک ہوگئے تھے۔ اس سے قبل ج
معے کی صبح صوبائی دارالحکومت پشاور کی ورسک روڈ پر واقع کرسچیئن کالونی 
پر شدت پسندوں کے حملے کے بعد جوابی کارروائی میں چار شدت پسند ہلاک ہوگئ
ے۔ پاکستان فوج کے شعبۂ تعلقات عامہ کے ترجمان لیفٹیننٹ جنرل عاصم سلیم ب
اجوہ نے ایک ٹویٹ میں بتایا ہے کہ کرسچیئن کالونی پر حملے کے بعد سکیورٹی
 فورسز نے بروقت کارروائی کی اور ’چاروں خودکش حملہ آور مارے گئے ہیں، عل
اقے میں تلاشی کا عمل جاری ہے۔‘ آئی ایس پی آر نے بتایا ہے کہ حملہ آور ص
بح کے وقت اسلحے اور گولہ بارود کے ہمراہ کالونی میں داخل ہوئے اور پہلے 
سکیورٹی گارڈ کو نشانہ بنایا۔ حملے کے فوراً بعد سکیورٹی فورسز نے علاقے 
کو گھیرے میں لے لیا اور فائرنگ کے تبادلے میں حملہ آوروں کو ہلاک کر دیا
 گیا جبکہ فائرنگ کے تبادلے میں ایف سی کے دو، پولیس کا ایک اہلکار اور د
و سویلین سکیورٹی گارڈ زخمی ہوئے۔ سوات سکاؤٹس کے کمانڈنٹ کرنل نعیم نے و
اقعے کے بعد میڈیا کو بریفنگ دیتے ہوئے کہا کہ ’کرسچیئن کالونی پر حملہ ک
رنے والے چاروں شدت پسندوں کو سکیورٹی فورسز کی بروقت کارروائی کی وجہ سے
 کالونی میں واقع گھروں تک پہنچنے نہیں دیاگیا۔ جب شدت پسند ایک جگہ پھنس
 گئے تو فورسز کا گھیرا تنگ ہوتے دیکھ کر انھوں نے خود کو دھماکے سے اڑا 
لیا۔‘ بم ڈسپوزل سکواڈ کے حکام کے مطابق ہر حملہ آور کے پاس دو دستی بم ا
ور خود کش جیکٹس تھیں اور جیکٹ میں لگ بھگ چھ کلو گرام تک بارودی مواد تھ
ا ۔ خیال رہے کہ پشاور میں شدت پسند پہلے متعدد بار عام شہریوں اور سکیور
                                     ٹی اہلکاروں کو نشانہ بنا چکے ہیں۔

