 
                              جوابی کارروائی کا بڑھتا دباؤ اور امکانات

  
انڈیا کی فوج اوڑی سیکٹر میں حملے اور اپنے جوانوں کی ہلاکت کا بدلہ لینے
 اور اپنا وقار بحال کرنے کے لیے بے تاب ہے جس سے جوہری طاقت کے حامل دو 
                ہمسایہ ملکوں کے درمیان کشیدگی میں اضافہ ہونا یقینی ہے۔

  
                                         Mon, 19 Sep 2016 14:38:16 GMT

  
انڈیا کے زیرِ انتظام کشمیر کے اُوڑی سیکٹر میں انڈین فوج کے بریگیڈ ہیڈ 
کواٹر پر اتوار کو فدائی حملے میں 17 فوجیوں کی ہلاکت کے بعد سے انڈیا می
ں پاکستان کو کڑا جواب دینے کے لیے دباؤ بڑھتا چلا جا رہا ہے۔ انڈین وزیر
 اعظم نریندر مودی نے حملے کے چند گھنٹوں بعد ایک بیان میں کہا کہ وہ قوم
 کو یقین دلاتے ہیں کہ اس بزدلانہ حملے کے ذمہ داران سزا سے بچ نہیں سکیں
 گے۔ نریندر مودی نے اپنے بیان میں پاکستان کا نام نہیں لیا ہے لیکن ان ک
ے اس شدید رد عمل سے ان عناصر کی حوصلہ افزائی ہوئی ہے جو چاہتے ہیں کہ ا
نڈین فوج پاکستانی فوج کے خلاف حرکت میں آئے۔ دہلی میں سیاست دان پاکستان
 کی فوج کو حملے کا ذمہ دار قرار دیتے ہیں جبکہ پاکستان نے ان الزامات کی
 تردید کی ہے اور اس ردعمل کو بلا سوچے سمجھے الزام تراشی قرار دیا ہے۔ ا
س حملے کی ذمہ داری ابھی تک کسی شدت یا علیحدگی پسند گروہ کی طرف سے قبول
 نہیں کی گئی۔ انڈیا کی فوج اوڑی سیکٹر میں حملے اور اپنے جوانوں کی ہلاک
ت کا بدلہ لینے اور اپنا وقار بحال کرنے کے لیے بے تاب ہے جس سے جوہری طا
قت کے حامل دو ہمسایہ ملکوں کے درمیان کشیدگی میں اضافہ ہونا یقینی ہے۔ د
ہلی میں دفاعی منصوبہ سازوں کو یہ غلط فہمی ہے کہ گو پاکستانی فوج کے پاس
 جوہری ہتھیار موجود ہیں لیکن انڈین فوج پاکستان کو جوہری ہتھیاروں کے اس
تعمال کی نوبت آئے بغیر سبق سکھا سکتی ہے۔ انڈین سکیورٹی حکام کا خیال ہے
 کہ جوہری ہتھیاروں کی نوبت آنے سے قبل انڈین فوج کو اتنا موقع مل سکتا ہ
ے کہ وہ سیاسی فائدے کے لیے پاکستانی فوج کے خلاف سرعت سے کارروائی مکمل 
کر لے اور پھر بین الاقوامی برداری مداخلت کر کے جوہری ہتھیاروں کے استعم
ال کا موقع نہ آنے دے۔ لیکن کارروائی کا یہ طریقہ فوری ردعمل سے مشروط ہے
، 24 گھنٹے گزر جانے کے بعد ایسا کرنا اب بعید از قیاس لگتا ہے۔ دریں اثن
ا سکیورٹی ذرائع کا کہنا ہے کہ فوج میں جارحانہ سوچ رکھنے والوں کو نریند
ر مودی اور نیشنل سکیورٹی کے مشیر اجیت ڈووال کی پاکستان کی طرف سخت پالی
سی سے حوصلہ مل رہا ہے لیکن اس سوچ کے حامل افراد کو سرحد پر ممکنہ نتائج
 کا پوری طرح ادراک نہیں ہے۔ انڈین فوج کے ایک ریٹائرڈ لیفٹیننٹ جنرل وجے
 کپور کا کہنا ہے کہ ’وقت آ گیا ہے کہ ایسے حملوں کا جواب دے کر پاکستان 
سے دفاعی لحاظ سے بلادستی چھین لیں اور انھیں یہ سمجھا دیں کہ انڈین فوج 
کتنی صلاحیت رکھتی ہے۔‘ انھوں نے مزید کہا کہ ’ہم نے طویل عرصے سے امن بر
قرار رکھ کر پاکستانی فوج کی بغل بچہ تنظیموں کو گاہے بگاہے حملے کرنے کا
 موقع فراہم کیا ہے۔‘ فوج کے سابق نائب چیف آف سٹاف لیفٹیننٹ جنرل راج کد
یانی کا کہنا ہے اوڑی سیکٹر پر حملے کی جوابی کارروائی تیزی سے مکمل کر ل
ینی چاہیے۔ انھوں نے کہا کہ اس طرح کی صورت حال کہ انڈین فوج پر حملے ہوت
ے رہیں زیادہ دیر برداشت نہیں کی جا سکتی۔ فوج کے اعلی اہلکاروں میں اس ب
ات پر اتفاق ہے کہ سوچ سمجھ کر مناسب وقت اور مناسب جگہ پر اچانک کارروائ
ی کی جانی چاہیے اور اس کی بھرپور تشہیر کی جانی چاہیے تاکہ قوم کا اطمین
ان دلایا جا سکے۔ ان کی ترجیح ہوگی کہ جس طرح 18 انڈین فوجی جوانوں کی من
ی پور کے ضلعے چندل میں ہلاکت کے خلاف جون 2015 میں گوریلا فوج نے ناگا ب
اغیوں کے کیمپوں کو برما کے اندر کارروائی کر کے تباہ کر دیا تھا اسی طرح
 پاکستان کے خلاف بھی کارروائی کی جائے۔ اس وقت فوج نے فیڈرل سکیورٹی اسٹ
یبلشمنٹ کی ملی بھگت سے گوریلا یا خصوصی دستوں میں شامل فوجیوں کو ذرائع 
ابلاغ میں انٹرویو دینے کی اجازت بھی دی تھی جن میں بعض اوقات دفاعی نوعی
ت کی حساس معلومات بھی افشا کی گئیں تاکہ فوج کے وقار کو بحال کیا جا سکے
۔ لیکن اس وقت سے لاتعداد مرتبہ یہ واضح کیا جا چکا ہے کہ پاکستان کے خلا
ف اس طرح کی کارروائی کرنا ممکن نہیں ہے۔ فوجی ماہرین کا استدلال ہے کہ ا
وڑی سیکٹر کے رد عمل میں کارروائی بڑی سرعت سے کی جائی چاہیے کیونکہ امری
کہ جیسے ملکوں کی طرف سے سفارتی دباؤ کسی جوابی کارروائی کو روکنے کے لیے
 پہلے ہی بڑھنا شروع ہو گیا ہے جس سے اس کا امکان کم ہو گیا ہے۔ لائن آف 
کنٹرول کے پار سے فائرنگ کرنا واضح راستہ ہے لیکن اس سے نومبر سنہ 2003 م
یں ہونے والا جنگ بندی کا معاہدہ ٹوٹ جائے گا۔ دوسرا راستہ اوڑی سیکٹر می
ں لائن آف کنٹرول کو عبور کر کے جہاں سے شدت پسند داخل ہوئے وہاں پاکستان
ی فوج کے اگلے مورچوں پر یا اس علاقے میں ان کے اڈے یا ہیڈ کواٹر پر محدو
د حملہ کیا جائے۔ لیکن ایسا بلاشبہ پہلے کیا جانا چاہیے تھا۔ اس کے لیے و
قت کا انتخاب انتہائی اہمیت رکھتا ہے کیونکہ اب پاکستان کی فوج نے احتیاط
ی تدابیر کر لی ہوں گی اور بہت سے لوگ یہ کہیں گے اب اس طرح کی کارروائی 
کا وقت گزر گیا ہے۔ لیکن بہت سے تجزیہ کار اور فوج افسران اس سے اتفاق نہ
یں کرتے۔ ان کا خیال ہے کہ باوجود پاکستان کی طرف سے شدید ترین اشتعال ان
گیزی کے، بھارت جوہری ہتھیاروں کو استعمال کرنے کے لیے بے تاب پاکستانی ف
وجی حکام سے خائف ہے اور جوابی کارروائی کرنے کے قابل نہیں ہے اور اسی وج
ہ سے وہ پاکستان کو سبق سکھانے کے لیے غیر موثر سفارتی اور سیاسی راستہ ا
ختیار کرنے پر مجبور ہے۔ سابق میجر جنرل شوہرو تھپیال کا کہنا ہے کہ گذشت
ہ کئی دہائیوں اور کارگل جنگ کے دوران بھی انڈیا نے پاکستان کو قابو میں 
رکھنے کے لیے ہمیشہ امریکہ اور مغربی ملکوں پر انحصار کیا ہے۔ انھوں نے ک
ہا کہ اس کی وجہ یہ ہے کہ انڈیا خود کچھ نہیں کر سکتا۔ موثر اور بامعنی ج
وابی کارروائی ان کے خیال میں کوئی آپشن یا راستہ نہیں ہے۔ یہ حملہ ایک ا
یسے وقت کیا گیا ہے جب اقوام متحدہ کی جنرل اسمبلی کا اجلاس ہونے والا ہے
 اور پاکستان وہاں انڈیا کے زیرِ انتظام کشمیر میں بھارتی سکیورٹی فورسز 
کی طرف سے جاری انسانی حقوق کی خلاف ورزیوں کو اٹھنے کا ارادہ رکھتا ہے۔ 
حال ہی میں پاکستان نے اپنے 22 اعلی اہل کارروں اور منتخب نمائندوں کو دن
یا کے مختلف ملکوں میں بھیجا ہے تاکہ وہ کشمیر کی صورت حال کو اجاگر کر س
کیں۔ دوسری طرف انڈیا پاکستان کے صوبے بلوچستان میں انسانی حقوق کی مبینہ
 خلاف ورزیوں کے خلاف آواز اٹھا رہا ہے جس سے دونوں ملکوں میں ایک مرتبہ 
پھر سفارتی تعطل پیدا ہو گیا ہے۔ دریں اثنا لائن آف کنٹرول کے قریب اوڑی 
چھاونی میں سکیورٹی میں غفلت کو اس حملے کا باعث قرار دیا جا رہا ہے جس ک
ی وجہ سے حملہ آور چھاونی میں داخل ہونے میں کامیاب ہوئے۔ اس بارے میں تح
قیقات شروع کر دی گئی ہیں اور بلاشبہ جو اس غفلت کے ذمہ دار ٹھہرائے جائی
ں گے ان کے خلاف تادیبی کارروائی بھی کی جائے گی لیکن چند اعلی فوجی اہلک
اروں کا کہنا ہے فوج اندرونی سکیورٹی آپریشنوں میں اس حد تک الجھی ہوئی ہ
ے کہ اس کے لیے ہر وقت چوکس رہنا مشکل ہو گیا ہے۔ سکیورٹی میں غفلت ہی گذ
شتہ سال منی پور میں فوجی قافلے پر حملے کی بڑی وجہ بنی تھی اور یہ ہی او
                       ڑی میں ہوا ہے۔ لگتا ہے کوئی سبق نہیں سیکھا گیا۔

