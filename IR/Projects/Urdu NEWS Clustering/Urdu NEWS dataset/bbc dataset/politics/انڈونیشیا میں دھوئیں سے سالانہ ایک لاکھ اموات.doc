 
                         انڈونیشیا میں دھوئیں سے سالانہ ایک لاکھ اموات

  
انڈونیشیا میں ایک تحقیق سے معلوم ہوا ہے کہ گذشتہ برس جنگلات میں لگائی 
جانے والی آگ سے پیدا ہونے والے دھوئیں سے وقت سے پہلے ایک لاکھ اموات ہو
                                                                  ئیں۔

  
                                         Mon, 19 Sep 2016 11:37:08 GMT

  
انڈونیشیا میں ایک تحقیق سے معلوم ہوا ہے کہ گذشتہ برس جنگلات میں لگائی 
جانے والی آگ سے پیدا ہونے والے دھوئیں سے وقت سے پہلے ایک لاکھ اموات وا
قع ہوئیں۔ ہاورڈ اور کولمبیا یونیورسٹیز کی اس تحقیق سے یہ بھی پتا چلا ہ
ے کہ ان اموات میں سے 90 فیصد انڈونیشیا اور باقی سنگاپور اورملائشیا میں
 ہوئیں۔ جنوب مشرقی ایشیا کے ممالک میں جنگلات اور گھاس پھونس کو فصلوں ک
ے لیے صاف کرنے کے لیے لگائی جانے والی آگ سے ہر سال فضا میں آلودگی پھیل
تی ہے۔ جنگلات کی آگ سے لگنے والا دھواں خطے کے ملکوں میں پھیلتا ہے۔ سنہ
 2015 میں یہ دھواں کئی ماہ تک فضا میں رہا۔ یہ تحقیق جو ایک سائنسی جرید
ے میں شائع کی جائے گی اس میں سٹلائیٹ سے حاصل شدہ ڈیٹا استعمال کیا گیا 
اور اس کے ذریعے صحت پر پڑنے والے اثرات کا کمپیوٹر ماڈلنگ کی مدد سے اند
ازہ لگایا گیا۔ اس سے یہ بھی معلوم ہوا کہ فضائی آلودگی یا دھوئیں سے ہلا
کتوں کا خطرہ 26,000 سے 174,300 اموات میں موجود ہے جس کی اوسط 100,300 ب
نتی ہے۔ اس تحقیق میں صرف عمررسیدہ افراد کی صحت پر پڑنے والے اثرات کا ج
ائزہ لیا گیا باوجود اس کے بچوں کی اموات کے بارے میں بھی بہت سی رپورٹس 
اسی چیز کی نشاندہی کرتی ہیں۔ اس تحقیق میں کہا گیا ہے کہ پی ایم 2.5 ذرا
ت جو دھوئیں میں ہوتے ہیں وہ سانس لیتے وقت پھیپھڑوں میں داخل ہو جاتے ہی
ں۔ انڈونیشیا میں سرکاری اعداد و شمار کے مطابق گزشتہ سال کی آگ جو سنہ 1
997 کے بعد سے بدترین آگ تھی اس میں 19 افراد ہلاک ہو گئِے تھے جن میں آگ
 بجھانے والے عملے کے ارکان بھی شامل تھے۔ لیکن انڈونیشیا کے بحران سے نم
ٹنے والے ادارے کے مطابق چار کروڑ تیس لاکھ افراد دھوئیں سے متاثر ہوئے ا
ور پانچ لاکھ سانس کی بیماریوں میں مبتلا ہو گئے۔ جنگلات میں لگائی جانے 
والی آگ کا معاشی نقصان اس کے علاوہ ہے۔ ماحولیات کے ماہرین کا کہنا ہے ا
س تحقیق سے اخذ کیے گئے نتائج میں خامیوں کے باوجود یہ آنکھیں کھول دینے 
کے لیے کافی ہے۔ گرین پیس انڈونیشیا کے ایک کارکن یوین اندرادی نے فرانسی
سی خبررساں ادارے اے ایف پی کو بتایا کہ اگر صورت حال تبدیل نہیں ہوتی تو
 یہ ہلاکت خیز دھواں ہر سال تباہی پھیلاتا رہے گا۔ انھوں نے مزید کہا کہ 
    انسانی جانوں کے زیاں کو روکنے میں ناکامی کسی جرم سے کم نہیں ہو گی۔

