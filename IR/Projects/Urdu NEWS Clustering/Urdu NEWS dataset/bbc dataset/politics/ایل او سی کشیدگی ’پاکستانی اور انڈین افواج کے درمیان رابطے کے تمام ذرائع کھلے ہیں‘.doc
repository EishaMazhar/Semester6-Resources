 
ایل او سی کشیدگی: ’پاکستانی اور انڈین افواج کے درمیان رابطے کے تمام ذر
                                                         ائع کھلے ہیں‘

  
پاکستانی فوج کے شعبہ تعلقات عامہ آئی ایس پی آر کا کہنا ہے کہ لائن آف ک
نٹرول پر جاری کشیدگی کو کم کرنے کے لیے دونوں فوجوں کے ڈائریکٹر جنرل مل
                                            ٹری آپریشنز رابطے میں ہیں۔

  
                                         Fri, 07 Oct 2016 13:33:25 GMT

  
پاکستانی فوج کے شعبہ تعلقات عامہ آئی ایس پی آر کا کہنا ہے کہ لائن آف ک
نٹرول پر جاری کشیدگی کو کم کرنے کے لیے دونوں فوجوں کے ڈائریکٹر جنرل مل
ٹری آپریشنز رابطے میں ہیں۔ یہ بات آئی ایس پی آر کے ڈائریکٹر جنرل لیفٹی
ننٹ جنرل عاصم سلیم باجوہ نے چینی خبر رساں ایجنسی ژنہوا کو خصوصی انٹروی
و میں کہی۔ انھوں نے کہا کہ لائن آف کنٹرول پر جاری کشیدگی کو کم کرنے کے
 لیے پاکستانی اور انڈین افواج کے درمیان رابطے کے تمام ذرائع کھلے ہیں۔ 
ڈی جی آئی ایس پی آر نے تمام اختلافات کو مذاکرات کے ذریعے حل کرنے کی ضر
ورت پر زور دیتے ہوئے تصدیق کی کہ پاک بھارت ڈائریکٹر جنرل آف ملٹری آپری
شننز (ڈی جی ایم او) کا لائن آف کنٹرول پر حالیہ کشیدگی کے باعث ایک دوسر
ے سے رابطہ ہوا تھا۔ 'دونوں طرف کی افواج کے درمیان ہاٹ لائن سمیت تمام چ
ینلز کھلے ہیں۔' جنرل باجوہ نے انٹرویو میں کہا کہ انڈیا نے 29 ستمبر کو 
لائن آف کنٹرول پر سیز فائر معاہدے کی خلاف ورزی کی اور بعد میں پاکستان 
کی حدود میں 'سرجیکل سٹرائیکس' کا دعویٰ کیا۔ ’ہم نے اپنی طرف مکمل جائزہ
 لیا اور ہمیں یہ معلوم ہوا کہ یہ دعویٰ بالکل جھوٹا تھا۔‘ یاد رہے کہ دو
نوں ممالک کے درمیان کشیدگی کا آغاز اُس وقت ہوا جب 18 ستمبر کو کشمیر کے
 اوڑی سیکٹر میں انڈین فوج کے بریگیڈ ہیڈ کوارٹر پر حملہ ہوا جس میں 19 ف
وجی ہلاک ہوئے۔ انڈیا نے اس حملے کا الزام پاکستان پر لگاتے ہوئے اسے عال
می سطح پر تنہا کرنے کی سفارتی کوششوں کا آغاز کردیا۔ تاہم اسلام آباد نے
 اس الزام کو یکسر مسترد کردیا تھا۔ 29 ستمبر کو بھارت نے دعویٰ کیا تھا 
کہ اس نے کنٹرول لائن کے اطراف پاکستانی علاقے میں دہشت گردوں کے لانچ پی
ڈز پر سرجیکل سٹرائیکس کیں جس کے بعد دونوں ملکوں کے درمیان کشیدگی عروج 
پر پہنچ گئی۔ پاکستان نے انڈیا کی جانب سے سرجیکل سٹرائیکس کے دعوے کو مس
ترد کرتے ہوئے کہا تھا کہ یہ کنٹرول لائن پر سیز فائر کی خلاف ورزی کا وا
قعہ تھا جس کے نتیجے میں اس کے دو فوجی ہلاک ہوئے۔ دوسری جانب آئی ایس پی
 آر کی جانب سے جاری ایک بیان میں کہا گیا ہے کہ بّری فوج کے سربراہ جنرل
         راحیل شریف نے جمعہ کو پنجاب رینجرز کے ہیڈ کوارٹر کا دورہ کیا۔

