 
                        حلب میں باغیوں کے خلاف آپریشن ’آخری مرحلے میں‘

  
شام میں حکومتی افواج کا حلب پر مکمل کنٹرول حاصل کرنے کے لیے آپریشن آخر
ی مرحلے میں داخل ہو گیا ہے جبکہ ہتھیار ڈالنے والے باغیوں کو قتلِ عام س
   ے بچانے کے لیے جنیوا میں روس اور امریکہ کے درمیان مذاکرات جاری ہیں۔

  
                                         Sat, 10 Dec 2016 17:48:05 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے شام میں حکومتی افواج کا حلب پر مکمل کنٹرو
ل حاصل کرنے کے لیے آپریشن آخری مرحلے میں داخل ہو گیا ہے جبکہ حلب سے نک
لنے والے افراد کو قتلِ عام سے بچانے کے لیے سوئٹزرلینڈ کے شہر جنیوا میں
 مذاکرات جاری ہیں۔ شام میں حکومتی افواج کی اتحادی روس کی وزارتِ دفاع ک
ے مطابق سنچر کو بارہ سو باغیوں نے ہتھیار ڈال دیے ہیں۔ ٭ شام کے شہر حلب
 میں خوراک کی شدید قلت کا خدشہ ٭ شام کے شہر حلب میں باغیوں کے خلاف فضا
ئی کارروائی کا دوبارہ آغاز روس کی وزارتِ دفاع کا کہنا ہے کہ سنیچر کو ب
اغیوں کے زیر قبضہ مشرقی حلب سے 20 ہزار شہریوں کا انخلا ممکن ہوا جبکہ د
و دنوں میں مجموعی طور پر 50 ہزار افراد شہر سے محفوظ مقامات پر منتقل ہو
ئے ہیں۔ آزاد ذرائع سے اتنی بڑی تعداد میں شہریوں کے انخلا کی تصدیق کرنا
 ناممکن ہے لیکن جنگ میں شدت آنے کے بعد وہاں سے ہزاروں لوگ پناہ کی تلاش
 میں سرکاری علاقوں کی طرف نکل آئے۔ یاد رہے کہ شامی فوج نے حالیہ ہفتوں 
میں باغیوں کے زیرِ قبضہ حلب شہر کے 85 فیصد حصے پر کنٹرول حاصل کر لیا ہ
ے۔ شام کے سرکاری ذرائع ابلاغ سے وابستہ ایک صحافی نے بی بی سی کو بتایا 
کہ اسلامی شدت پسندوں کی جانب سے قتل کیے جانے کے خوف کی وجہ کئی باغی جن
گجو ہتھیار نہیں ڈال رہے ہیں۔ انھوں نے کہا کہ علاقے میں موجود باغی اُسی
 وقت ہتھیار ڈالیں گے جب حکومتی افواج پیش قدمی کریں گی۔ ادھر امریکی اور
 روسی حکام سنیچر کو جنیوا میں حلب کی صورتِحال پر بات چیت کر رہے ہیں۔ پ
یرس میں شام کی صورتحال پر ہونے والی ایک الگ کانفرنس میں شریک امریکی وز
یر خارجہ جان کیری نے شام اور اتحادی ملک روس پر زور دیا ہے کہ جیسے جیسے
 شامی افواج حلب میں پیش قدمی کر رہی ہیں وہ اعلی ظرف کا مظاہرہ کریں۔ جا
ن کیری نے تسلیم کیا کہ دمشق اور ماسکو کو جنگ میں سبقت حاصل ہوئی ہے لیک
ن انھوں نے کہا کہ جس کے پاس زیادہ اختیار ہے وہ مذاکرات شروع کرنے میں ز
یادہ رعایت کا مظاہرہ کرے۔ جان کیری نے کہا کہ روسی اور امریکی فوجی ماہر
ین کی جنیوا میں جاری بات چیت کے دوران امریکی فوجی ماہرین اس بات کی ضما
نت دینے میں معاونت کریں کہ حلب سے نکلنے والے باغیوں کا قتلِ عام نہ کیا
 جائے۔ اس سے پہلے اقوامِ متحدہ کے شام کے بارے میں خصوصی ایلچی نے خبردا
ر کیا ہے کہ شام کی سرکاری فوج نے حلب کی لڑائی بڑی حد تک جیت لی ہے لیکن
 جنگ ابھی ختم نہیں ہوئی۔ سٹیفان ڈے مستورا نے بی بی سی کو بتایا کہ شام 
کے مستقبل کے سیاسی سیٹ اپ کے بارے میں سنجیدہ بات چیت ہی امن حاصل کرنے 
                                                     کا واحد طریقہ ہے۔

