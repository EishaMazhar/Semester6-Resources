 
                                                     وہی کلہاڑی دوبارہ

  
پاکستانی سنیما مالکان کا کہنا ہے کہ انڈین فلموں پر پابندی غیرت کا تقاض
                  ا ہے مگر کیا وہ اپنے ہی پاؤں پر کلہازی نہیں مار رہے؟

  
                                         Sat, 08 Oct 2016 23:31:33 GMT

  
انڈیا کے زیرِانتظام کشمیر کے شہر اُوڑی میں فوج پر ایک حملہ ہوتا ہے۔ اس
 حملے میں 18 انڈین فوجی مارے جاتے ہیں۔ کچھ دن بعد انڈین فوج دعویٰ کرتی
 ہے کہ اس نے پاکستان کے زیرِانتظام کشمیر میں پانچ مقامات پر ’سرجیکل اس
ٹرائکس‘ کی ہیں اور پاکستان کے زیرِاثر جنگجوؤں کو بھاری نقصان پہنچایا ہ
ے۔ پاکستان اس دعوے کی سختی سے تردید کرتا ہے، لیکن کہتا ہے کہ دو پاکستا
نی فوجی لائن آف کنٹرول کے پار سے گولہ باری میں ہلاک ہو گئے ہیں۔ کسی طر
ح اس سارے خون خرابے اور دعووں کا نزلہ فلموں اور فلمسازوں پر ہی آ کر گر
تا ہے۔ پہلے انڈیا میں، اور خاص طور پر انڈین میڈیا کی، ہرزہ سرائی کا نت
یجہ یہ نکلتا ہے کہ انڈین موشن پکچر پروڈیوسرز اسوسی ایشن ایک قرارداد کے
 ذریعے پاکستانی اداکاروں اور فلم ٹیکنیشنز کو انڈیا میں کام کرنے سے روک
نے کا مطالبہ کردیتی ہے۔ اسی جوش سے پاکستان میں سنیما مالکان اعلان کر د
یتے ہیں کہ جواباً وہ انڈین فلمیں دکھانا اُس وقت تک بند کر دیں گے جب تک
 حالات 'نارمل' نہیں ہو جاتے۔ پاکستانی سنیما مالکان کا کہنا ہے کہ یہ پا
بندی غیرت کا تقاضا ہے۔ آپ نے ’اپنے ہی پاؤں پہ کلہاڑی مارنا‘ کا محاورہ 
تو سنا ہوگا (شاید کبھی کسی بدنصیب کو کرتے دیکھا بھی ہو)۔ لیکن مجھے یقی
ن ہے کہ کسی کو اپنے ہی پاؤں پر دوبارہ کلہاڑی مارتے نہ سنا ہوگا نہ کبھی
 دیکھا ہوگا۔ تو اب دیکھ اور سُن لیجیئے۔ لیکن پہلے ایک وضاحت کرنا ضروری
 ہے۔ اس بات سے کوئی انکاری نہیں ہے کہ انڈین میڈیا میں جنگی جنون اور پا
کستان کے خلاف زہر اُگلنا فی الوقت اپنے عروج پر ہے۔ اور یہ کہ انڈین پرو
ڈیوسرز کی تنظیم نے اس اشتعال انگیز میڈیا کے اثر میں آ کر ایک نہایت ہی 
احمقانہ بیان جاری کیا ہے (جس کو سلمان خان، مہیش بھٹ، کرن جوہر اور اوم 
پوری جیسے نامور فلمسازوں اور اداکاروں نے سخت تنقید کا نشانہ بھی بنایا 
ہے)۔ اگر دو چار پاکستانیوں کو انڈیا سے دربدر کرنے سے (یا انڈین شہریوں 
کو پاکستان سے نکالنے سے) خِطّے میں امن و آشتی آسکتی تو یقیناً پچھلے سا
ٹھ ستّر سالوں میں برِصغیر سکون کا گہوارا بن چُکا ہوتا۔ لیکن اگر انڈیا 
میں ایسے لوگ موجود ہیں جو سوچنے سے زیادہ زبان چلانے کو ترجیح دیتے ہیں،
 تو پاکستان میں بھی دیکھے بغیر چھلانگ لگانے والوں کی کوئی کمی نہیں ہے۔
 پاکستان کی سنیما انڈسٹری کے حوالے سے کچھ حقائق پیشِ خدمت ہیں۔ 1970 کی
 دہائی کے آخر تک پاکستان دنیا کے دس سب سے زیادہ فلمیں بنانے والے ملکوں
 کی صف میں شامل تھا۔ پاکستان میں سالانہ سو سے زیادہ فیچر فلمیں بن رہی 
تھیں۔ سنیما گھروں کی تعداد 1300 سے 1400 تھی۔ لیکن ہوم وڈیو، سیٹلائٹ ڈِ
ش اور انٹرنیٹ کی آمد سے اور جنرل ضیاء کی فلم کے خلاف پالیسیوں سے ایسا 
زوال آیا کہ ایک وقت پاکستان میں بننے والی فلموں کی تعداد صرف بیس کے لگ
 بھگ رہ گئ (جن میں سے بیشتر پشتو زبان کی فلمیں تھیں) اور سنیما سکرینز 
کی تعداد 70 سے بھی نیچے آگئی۔ 2007 میں جب جنرل مشرف کے دور میں پاکستان
 نے انڈین فلموں پر سے 40 سال سے لگی ہوئی سرکاری پابندی ہٹائی تو اس کا 
اصل محرک وہ دباؤ تھا جو سنیما مالکان اور کارا فلم فیسٹیول جیسی تنظیموں
 (جس میں میرا بھی کچھ ہاتھ تھا) نے حکومت پر ڈالا تھا۔ اُن کی منطق خالص
تاً معاشی تھی۔ پاکستانی سنیما گھروں کو چلنے کے لئے فلموں کی اور فلم بی
نوں کی ضرورت تھی۔ نہ تو پاکستان میں اتنی فلمیں بن رہی تھیں جن سے سنیما
 سارا سال چل سکیں اور فلم بین ویسے بھی گھر بیٹھے بالی وُڈ کی وہ فلمیں 
دیکھ رہے تھے جو اُن کو سنیما میں دیکھنے کو نہیں مِل رہی تھیں۔ شروع شرو
ع میں لاہور کی بدحال فلم انڈسٹری نے اس اقدام کی پُرزور مزاحمت کی، لیکن
 کچھ ہی عرصے میں یہ ظاہر ہو گیا کہ یہ ایک بلکل صحیح اور دوراندیش قدم ت
ھا۔ نہ صرف سنیما گھر ٹُوٹنے بند ہوگئے بلکہ نئے سنیما گھر بننا شروع ہوگ
ئے۔ اور جیسے جیسے باکس آفس میں انڈین فلموں کی بدولت پیسہ آنا شروع ہوگی
ا، پاکستانی فلمسازوں کو بھی تقویت ملی کہ وہ فلمیں بنانا دوبارہ شروع کر
یں۔ آج کل پاکستانی فلم انڈسٹری کے 'ریوائیول' کا جو چرچا ہے وہ سارے کا 
سارا اسی اقدام کا نتیجہ ہے جس کے تحت انڈین فلمیں پاکستانی سنیما گھروں 
میں ریلیز ہونا شروع ہوئیں۔ پچھلے تین سالوں میں بالی وُڈ کی فلموں کا ری
وینیو پاکستان کے پورے باکس آفس کا 60 سے 75 فیصد رہا ہے۔ یعنی ہر 100 رو
پے جو سنیما گھروں نے کمائے ہیں، اس میں سے 60 سے 75 روپے انڈین فلموں نے
 کما کر دیے ہیں۔ 2011 سے اب تک انڈین فلموں کا بزنس ہر سال 24 سے 31 فیص
د بڑھا ہے۔ اس سال، جو مالی اعتبار سے نسبتاً کمزور رہا ہے، سب سے کامیاب
 فلم سلمان خان کی ’سلطان‘ رہی ہے جس نے 34 کروڑ روپے کمائے۔ کوئی پاکستا
نی فلم اس سال اس کے قریب بھی نہیں آئی ہے۔ لیکن ابھی تو سنیماؤں کے احیا
 کا سلسلہ صرف شروع ہوا ہے۔ پورے پاکستان میں اب بھی صرف 80 کے لگ بھگ اس
کرین ہیں۔(اس کا موازنہ اس سے کریں کہ یونائٹڈ کِنگڈم میں 4000 سے زائد ا
سکرینیں ہیں، انڈیا میں 13000 سے زائد اسکرینیں ہیں، چین میں 31000 سے زا
ئد اور امریکہ میں 40000 سے زائد سنیما اسکرینیں ہیں)۔ چھوٹے سے متحدہ عر
ب امارات میں بھی 250 سے زائد اسکرینیں ہیں۔) یہ نئی پابندی پاکستانی سنی
ما کے احیا کے اس سارے سلسلے کو یہیں پر روک دینے کی طاقت رکھتی ہے۔ خبری
ں آرہی ہیں کہ 16 مزید اسکرینیں جو کراچی، لاہور، ایبٹ آباد، بہاولپور او
ر سیالکوٹ میں بننے جارہی تھیں اُن پر کام روک دیا گیا ہے کیونکہ اُن پر 
پیسہ لگانے والے حضرات کو ڈر ہے کہ اُن کی سرمایہ کاری ڈوب جائے گی۔ اس ک
و اپنے ہی پاؤں پر کلہاڑی مارنا نہ کہیں تو کیا کہیں؟ آغاز میں میں نے 'ا
پنے ہی پاؤں پہ دوبارہ کلہاڑی مارنے' کا ذکر کیا تھا۔ اس کی وجہ یہ ہے، ا
ور بیشتر لوگوں کو اس بات کا علم نہیں ہے، کہ 1965 میں حکومت کی طرف سے ع
ائد کردہ سرکاری پابندی سے کئی سال پہلے، انڈین فلموں پر پہلی پابندی اصل
 میں سنیما مالکان نے 1960 میں خود لگائی تھی۔ اس وقت بھی جذبات میں آ کر
 انڈین فلمیں غیر سرکاری طور پر ممنوع کردی گئیں تھیں۔ اُس اقدام کے منفی
 اثرات کو سامنے آنے میں کچھ وقت لگا (اس وقت نہ تو ٹی وی تھا، نہ وی سی 
آر، نہ ڈِش، نہ انٹرنیٹ)۔ لیکن میرے خیال میں پاکستانی فلموں اور سنیما ک
ے زوال کی کہانی وہیں سے شروع ہوتی ہے۔ اس عاقبت نااندیش پروٹیکشن ازم نے
 پاکستانی فلموں کا بیڑا ڈبو دیا۔ چونکہ اس وقت کسی اور طرح کا مقابلہ نہ
یں تھا تو کچھ عرصہ پاکستانی فلموں نے خوب بزنس کیا، لیکن معیار بھی گرتا
 گیا اور چربہ فلموں کا رجحان بھی زور پکڑتا گیا۔ پھر مشرقی پاکستان کے ع
لیحدہ ہونے سے انڈسٹری کا ایک اہم حصّہ ختم ہو گیا۔ اور جب اصل چیلنج سام
نے آیا، ٹی وی اور ہوم وڈیو کی شکل میں، تو انڈسٹری میں وہ طاقت ہی نہ رہ
ی تھی کہ وہ اس کا مقابلہ کر سکے۔ سوال لیکن یہ کھڑا ہوتا ہے کہ پاکستان 
کے سنیما مالکان نے یہ تاریخ جانتے ہوئے ایسا قدم کیوں اُٹھایا؟ میرا اند
ازہ یہ ہے کہ اپنی طرف سے اُنھوں نے کچھ چالاکی کا مظاہرہ کیا ہے۔ بات یہ
 ہے کہ پچھلی عید پر تین پاکستانی فلمیں لگیں، جنہوں نے مجموعی طور پر خا
صا اچھا بزنس کیا۔ وہ فلمیں ابھی تک چل رہی تھیں۔ آگے محرم الحرام کا مہی
نہ آ رہا تھا، جس میں ویسے بھی سنیما جانے کا رجحان کم ہو جاتا ہے اور کم
 از کم دو روز سنیما بند رہتے ہیں۔ پھر کوئی بڑی فلم اکتوبر کے آخر تک ری
لیز نہیں ہو رہی۔ میرے خیال میں سنیما مالکان نے سوچا کہ یہ موقع اچھا ہے
 اپنی حُب الوطنی کے اظہار کا۔ ایسی حُب الوطنی جس سے بظاہر سانپ بھی مر 
جائے اور لاٹھی بھی نہ ٹوٹے۔ ایگزھیبٹرز ایسوسی ایشن نے شاید یہ سوچا ہے 
کہ کچھ ہفتوں میں معاملہ ٹھنڈا ہو جائے گا، جس کے بعد وہ دوبارہ انڈین فل
موں کی نمائش پر سے پابندی ہٹا دیں گے۔ مسئلہ یہ ہے کہ ایسی چالاکیوں کا 
نتیجہ ضروری نہیں وہی ہو جیسا کہ آپ امید رکھتے ہیں۔ تاریخ ایسی کئی چالا
کیوں سے بھری پڑی ہے جن کا انجام توقع سے کچھ اور ہوا ہے۔ کل کو سیاسی حا
لات اور بھی بگڑ سکتے ہیں اور یہ عین ممکن ہے کہ آپ کے منصوبے دھرے کے دھ
رے رہ جائیں۔ پہلے بھی 45 سال لگے تھے اس فیصلے کو تبدیل کرنے میں جو سنی
ما مالکان نے اپنے اوپر مسلط کیا تھا۔ اس دفعہ اگر دوبارہ کچھ گڑبڑ ہو گئ
         ی تو اُن کے پاس کسی اور پر الزام لگانے کا جواز بھی نہیں ہوگا!

