 
ہم جو کرکٹ آج دیکھ رہے ہیں یہ حقیقی ویسٹ انڈین کرکٹ نہیں ہے: اینڈی راب
                                                                   رٹس

  
ویسٹ انڈیز کے عظیم فاسٹ بولر سر اینڈی رابرٹس ویسٹ انڈین کرکٹ کی موجودہ
 صورتحال سے سخت مایوس دکھائی دیتے ہیں اور انھوں نے اس کا ذمہ دار کرکٹ 
                             بورڈ سے زیادہ اپنے کرکٹرز کو قرار دیا ہے۔

  
                                         Fri, 07 Oct 2016 13:30:32 GMT

  
ویسٹ انڈیز کے عظیم فاسٹ بولر سر اینڈی رابرٹس ویسٹ انڈین کرکٹ کی موجودہ
 صورتحال سے سخت مایوس دکھائی دیتے ہیں اور انھوں نے اس کا ذمہ دار کرکٹ 
بورڈ سے زیادہ اپنے کرکٹرز کو قرار دیا ہے۔ سر اینڈی رابرٹس نے کراچی میں
 بی بی سی اردو کو دیے گئے خصوصی انٹرویو میں کہا کہ انھیں ویسٹ انڈین کر
کٹ کی موجودہ حالت دیکھ کر بہت دکھ ہوتا ہے کیونکہ 'ہم جو کرکٹ آج دیکھ ر
ہے ہیں یہ حقیقی ویسٹ انڈین کرکٹ نہیں ہے'۔ پنسٹھ سالہ سراینڈی رابرٹس نے
 کہا کہ آج کا ویسٹ انڈین کرکٹر اس محنت لگن اور جذبے سے نہیں کھیل رہا ہ
ے جو ویسٹ انڈین کرکٹ کی پہچان رہی ہے۔ پیسہ کمانے میں کوئی برائی نہیں ہ
ے لیکن کرکٹرز کو اپنے ملک کا بھی خیال رکھنا چاہیے اور ملک نے جو کچھ ان
ہیں دے دیا ہے وہ اسے لوٹانا ہے۔ ٹیسٹ کرکٹ میں 202 اور ون ڈے انٹرنیشنل 
میں 87 وکٹیں حاصل کرنے والے سراینڈی رابرٹس کا کہنا ہے کہ وہ موجودہ صور
تحال کو ویسٹ انڈین ایڈمنسٹریٹرز کی شکست نہیں سمجھتے بلکہ اس میں زیادہ 
قصور کرکٹرز کا ہے جنھوں نے اپنے کھیل کو بلند مقام تک لے جانے میں محنت 
نہیں کی ہے۔ کچھ بننے کے لیے دوسرے پر انحصار نہیں کیا جاتا خود قربانی د
ینی پڑتی ہے۔ سر اینڈی رابرٹس پاکستانی کرکٹ اور پاکستانی کرکٹرز کے زبرد
ست مداح ہیں۔ ان کا کہنا ہے کہ انہیں اپنے کریئر میں پاکستان کے خلاف کھی
ل کر ہمیشہ مزا آیا کیونکہ دونوں ٹیموں کے درمیان ہمیشہ سخت مقابلے ہوا ک
رتے تھے۔ انھوں نے متعدد پاکستانی کھلاڑیوں کے نام گنواتے ہوئے کہا کہ اس
 دور میں پاکستان کے پاس کئی عظیم کرکٹرز تھے۔ سر اینڈی رابرٹس نے ظہیرعب
اس کو اپنا پسندیدہ بیٹسمین قرار دیتے ہوئے کہا کہ لوگ ان کے بارے میں بہ
ت زیادہ بات نہیں کرتے لیکن ظہیر عباس ایک عظیم بیٹسمین تھے جن کی بیٹنگ 
کا انداز ویسٹ انڈین بیٹسمینوں کی طرح جارحانہ تھا۔ ان کی عظمت کا ثبوت ف
رسٹ کلاس کرکٹ میں ان کی سو سے زیادہ سنچریاں ہیں۔ انھوں نے فاسٹ بولر سر
فراز نواز کی تعریف کرتے ہوئے کہا کہ اگرچہ ان کی بولنگ تیز رفتار نہیں ت
ھی لیکن انھیں سوئنگ پر کمال مہارت حاصل تھی۔ سر اینڈی رابرٹس کہتے ہیں ک
ہ انھیں 41 سال بعد پاکستان دوبارہ آکر خوشی ہوئی ہے۔ 1975 کے دورے کی یا
دیں آج بھی ان کے ذہن میں تازہ ہیں اس وقت وہ نوجوان تھے اور وہ کچھ کردک
ھانے کے لیے پرجوش تھے۔ کراچی ٹیسٹ شائقین کی ہنگامہ آرائی کی نذر ہوگیا 
تھا لیکن انہیں لاہور ٹیسٹ کھیل کر مزا آیا تھا جس میں انھوں نے نو وکٹیں
 حاصل کی تھیں۔ سر اینڈی رابرٹس نے ڈے نائٹ ٹیسٹ میچ کے بارے میں کہا کہ 
اس وقت ہر کوئی مصروف ہے اس کے پاس پہلے جیسا وقت نہیں ہے کہ وہ کام کاج 
چھوڑ کر ٹیسٹ میچ دیکھے لہٰذا اگر ٹیسٹ میچ رات کو بھی کھیلا جاتا ہے تو 
لوگ اسے دیکھنے آسکتے ہیں لیکن ڈے نائٹ ٹیسٹ سے روایتی ٹیسٹ کرکٹ کو کوئی
                                                         خطرہ نہیں ہے۔

