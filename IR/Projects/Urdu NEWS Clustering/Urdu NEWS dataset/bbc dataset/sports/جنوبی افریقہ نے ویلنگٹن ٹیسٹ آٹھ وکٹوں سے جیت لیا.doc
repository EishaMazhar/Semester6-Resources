 
                     جنوبی افریقہ نے ویلنگٹن ٹیسٹ آٹھ وکٹوں سے جیت لیا

  
جنوبی افریقہ نے ویلنگٹن میں ہونے والے دوسرے میچ میں نیوزی لینڈ کو آٹھ 
وکٹوں سے شکست دے کر تین میچوں کی سیریز میں ایک صفر کی اہم برتری حاصل ک
                                                              ر لی ہے۔

  
                                         Sat, 18 Mar 2017 06:37:11 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے یہ بیرونی لنک ہیں جو ایک نئی ونڈو میں کُھ
لیں گے جنوبی افریقہ نے ویلنگٹن میں ہونے والے دوسرے میچ میں نیوزی لینڈ 
کو آٹھ وکٹوں سے شکست دے کر تین میچوں کی سیریز میں ایک صفر کی اہم برتری
 حاصل کر لی ہے۔ دوسرے ٹیسٹ میچ کے تیسرے دن نیوزی لینڈ کی پوری ٹیم اپنی
 دوسری اننگز میں 171 رنز بنا کر آؤٹ ہو گئی۔ اس طرح اس نے جنوبی افریقہ 
کے سامنے جیتنے کے لیے 81 رنز کا آسان ہدف رکھا جسے جنوبی افریقہ نے دو و
کٹوں کے نقصان پر حاصل کر لیا۔ ہاشم آملہ نے 38 اور جے پی ڈومنی نے 15 رن
ز بنائے اور دونوں آوٹ نہیں ہوئے۔ میچ کا سکور کارڈ دیکھنے کے لیے کلک کر
یں دوسری اننگز میں جیت راول کے علاوہ نیوزی لینڈ کا کوئی بھی بیٹسمین مو
رنے مورکل اور کیشو مہاراج کی بولنگ کا عمدگی سے مقابلہ نہیں کر سکا۔ راو
ل نے 80 رنز کی عمدہ اننگز کھیلی جبکہ مہاراج نے 40 رنز کے عوض چھ وکٹیں 
حاصل کیں اور مورکل کے حصے میں تین وکٹیں آئیں۔ اس سے قبل جنوبی افریقہ ن
ے ٹاس جیت کر میزبان ٹیم کو پہلے بیٹنگ کی دعوت دی اور نیوزی لینڈ کی پور
ی ٹیم ہنری نکولس کی سنچری (118) کے باوجود صرف 268 رنز بناکر آؤٹ ہو گئی
۔ پہلی اننگز میں ڈومینی نے چار جبکہ مورکل، رباڈا اور مہاراج نے دو دو و
کٹیں حاصل کیں۔ جواب میں جنوبی افریقہ کا آغاز آچھا نہ تھا لیکن ٹیمبا بو
وما (89) اور وکٹ کیپر بیٹس مین ڈی کاک (91) کی عمدہ اننگز کی بدولت جنوب
ی افریقہ نے 359 رنز بنائے اور 91 رنز کی اہم سبقت حاصل کر لی۔ آخیر میں 
مورکل اور فیلینڈر نے بھی عمدہ شراکت کی۔ نیوزی لینڈ کی جانب سے گرانڈھوم
 اور ویگنر نے تین تین وکٹیں لیں جبکہ دو کٹیں ٹم ساؤدی کے حصے میں آئیں۔
 ڈونیڈن میں کھیلا جانے والا سیریز کا پہلا میچ ڈرا رہا تھا جبکہ تیسرا م
                               یچ ہیملٹن میں 25 مارچ سے کھیلا جائے گا۔

