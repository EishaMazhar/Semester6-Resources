 
                  رانچی ٹیسٹ: آسٹریلیا کے 451 رنز، انڈیا کا محتاط جواب

  
آسٹریلیا اور انڈیا کے درمیان چار کرکٹ ٹیسٹ میچوں کی سیریز کے تیسرے ٹیس
ٹ میچ کے دوسرے روز کھیل کے اختتام تک انڈيا نے مہمان ٹیم کی پہلی اننگز 
کے 451 رنز کے جواب میں اپنی پہلی اننگز میں ایک وکٹ کے نقصان پر 120 رنز
                                                          بنا لیے ہیں۔

  
                                         Fri, 17 Mar 2017 11:33:41 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے یہ بیرونی لنک ہیں جو ایک نئی ونڈو میں کُھ
لیں گے آسٹریلیا اور انڈیا کے درمیان چار کرکٹ ٹیسٹ میچوں کی سیریز کے تی
سرے ٹیسٹ میچ کے دوسرے روز کھیل کے اختتام تک انڈيا نے مہمان ٹیم کی پہلی
 اننگز کے 451 رنوں کے جواب میں اپنی پہلی اننگز میں ایک وکٹ کے نقصان پر
 120 رنز بنا لیے ہیں۔ انڈیا کی جانب سے آوٹ ہونے والے کھلاڑی اوپنر کے ا
یل راہل تھے جو کہ اپنی نصف سنچری مکمل کرنے کے بعد 67 رنز پر آوٹ ہوئے۔ 
دوسرے دن کھیل کے اختتام کے وقت مرلی وجے 42 اور پجارا 10 رنز کے ساتھ کر
یز پر موجود تھے۔ میچ کا تفصیلی سکور کارڈ رانچی میں کھیلے جارہے ٹیسٹ می
چ کے پہلے دن آسٹریلیا نے ٹاس جیت کر پہلے بیٹنگ کا فیصلہ کیا تھا۔ جمعے 
کی دوپہر بعد آ‎سٹریلیا کی پوری ٹیم 451 رن بنا کر آؤٹ ہوگئی۔ کپتان سمتھ
 نے 176 رن سکور کیے اور وہ آخر تک آؤٹ نہیں ہوئے۔ انھوں نے 361 گیندوں ک
ا سامنا کیا اور 17 چوکے لگائے۔ بلے باز گلین میکسویل نے بھی ٹیسٹ میچوں 
کی اپنی پہلی سنچری مکمل کی اور نو چوکوں اور دو چھکّوں کی مدد سے 104 رن
 سکور کیے۔ انڈيا کی جانب سے اجے جڈیجا نے پانچ وکٹیں حاصل کیں جبکہ اومی
ش یادو نے تین کھلاڑیوں کو آؤٹ کیا۔ جمعرات کو جب پہلے دن کا کھیل ختم ہو
ا تھا تو سمتھ 117 اور گلین میکسویل 82 رنز کے ساتھ کریز پر موجود تھے۔ س
متھ نے اپنا 53واں ٹیسٹ میچ کھیلتے ہوئے اپنے 5000 ٹیسٹ رنز بھی مکمل کیے
۔ رانچی ٹیسٹ کے لیے آسٹریلیا کی ٹیم میں زخمی ہونے والے بولر مچل سٹارک 
کی جگہ بیٹ کمنز کو شامل کیا گیا ہے جو پانچ سال کے وقفے کے بعد اپنا دوس
را ٹیسٹ میچ کلھیل رہے جبکہ انڈیا کی ٹیم میں اوپنر وجے مرلی کی واپسی ہو
ئی ہے۔ واضح رہے کہ دونوں ٹیموں کے درمیان جاری چار ٹیسٹ میچوں کی سیریز 
ایک، ایک سے برابر ہے۔ پونے میں کھیلے جانے والے پہلے کرکٹ ٹیسٹ میچ میں 
آسٹریلیا نے انڈیا کو 333 رنز کے بڑے مارجن سے شکست دی تھی جبکہ بنگلور ٹ
یسٹ میں انڈیا نے 75 رنز سے فتح حاصل کر کے سیریز ایک،ایک سے برابر کر دی
                                                                  تھی۔

