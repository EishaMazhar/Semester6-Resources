 
               آخری اوور میں ناقص امپائرنگ شکست کی وجہ بنی: ائین مورگن

  
انگلینڈ‌ کی ٹی 20 کرکٹ ٹیم کے کپتان ایئن مورگن کے خیال میں انڈیا کے خل
    اف دوسرے میچ کے آخری اوور میں ناقص امپائرنگ ان کی شکست کی وجہ بنی۔

  
                                         Mon, 30 Jan 2017 13:26:28 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے انگلینڈ‌ کی ٹی 20 کرکٹ ٹیم کے کپتان ایئن 
مورگن کے خیال میں انڈیا کے خلاف دوسرے ٹی 20 میچ کے آخری اوور میں ناقص 
امپائرنگ ان کی شکست کی وجہ بنی۔ اتوار کو ناگپور میں کھیلے گئے میچ میں 
جو روٹ کو آخری اوور میں جسپریت بمرا کی پہلی گیند پر ایل بی ڈبلیو آؤٹ د
ے دیا گیا تھا جبکہ گیند ان کے بلے سے ٹکرائی تھی۔ اس میچ میں انگلینڈ‌ ک
و پانچ رنز سے شکست ہوئی جس کے بعد تین میچوں کی سیریز سیریز ایک، ایک سے
 برابر ہوگئی ہے۔ ‌ ایئن مورگن نے بی بی سی سپورٹس کو بتایا کہ یہ فیصلہ 
ان کے حق میں نہیں آیا اور اس کا فائدہ مخالف ٹیم نے اٹھایا۔ ’اس کا بہت 
بڑا اثر ہو، خاص طور پر اس وکٹ پر جہاں کھیلنا انتہائی مشکل تھا۔‘ ائین م
ورگن کا کہنا تھا کہ وہ اپنے خیالات کا اظہار میچ ریفری اینڈی پائییکرافٹ
 سے کریں گے۔ ان کا کہنا تھا کہ 'اگلے میچ سے پہلے ہمارے پاس یہ موقع ہے۔
 اپنی رپورٹ کے ذریعے میچ ریفری کو فیڈ بیک دیتے ہیں۔' جو روٹ 38 رنز پر 
کھیل رہے تھے جب انڈین امپائر چیتی ہوڈی شمس الدین نے بمرا کی گیند پر ان
ھیں ایل بی ڈبلیو دیا تھا اور اس اوور میں صرف دو رنز دیے تھے۔ سکائی سپو
رٹس سے بات کرتے ہوئے مورگن نے تسلیم کیا کہ اگر یہ فیصلہ کسی بڑے میچ، ج
یسا کہ ورلڈ کپ میں دیا ہوتا تو وہ 'بہت غصے' میں ہوتے۔ اسی میچ میں امپا
ئر شمس الدین کی جانب ایک اور متنازع فیصلہ دیا گیا جب وراٹ کوہلی کے خلا
ف کرس جورڈن کی اپیل مسترد کر دی گئی۔ تاہم ری پلے سے ظاہر ہوا کہ گیند و
کٹوں سے ٹکرا سکتی تھی۔ خیال رہے کہ اس ٹی 20 سیریز میں ڈی آر ایس کا است
عمال نہیں کیا جارہا ہے اور گراؤنڈ امپائر کا فیصلہ ہی حتمی ہے۔ تین ٹی 2
         0 میچوں کی سیریز کا آخری میچ بدھ کو بنگلور میں کھیلا جائے گا۔

