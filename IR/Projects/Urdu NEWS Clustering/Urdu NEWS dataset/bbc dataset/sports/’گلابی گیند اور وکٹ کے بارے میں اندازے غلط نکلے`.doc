 
                      ’گلابی گیند اور وکٹ کے بارے میں اندازے غلط نکلے`

  
پاکستانی کرکٹ ٹیم کے کپتان مصباح الحق کا کہنا ہےکہ پاکستان کی تاریخ کے
 چارسوویں ٹیسٹ اور گلابی گیند کے ساتھ پہلے ڈے نائٹ ٹیسٹ میں جیت کو وہ 
   یادگار لمحہ سمجھتے ہیں لیکن اس جیت کے لیے ٹیم کو سخت محنت کرنی پڑی۔

  
                                         Tue, 18 Oct 2016 01:48:20 GMT

  
پاکستانی کرکٹ ٹیم کے کپتان مصباح الحق کا کہنا ہے کہ پاکستان کی تاریخ ک
ے چار سوویں ٹیسٹ اور گلابی گیند کے ساتھ پہلے ڈے نائٹ ٹیسٹ میچ میں جیت 
کو وہ یادگار لمحہ سمجھتے ہیں لیکن اس جیت کے لیے ٹیم کو سخت محنت کرنی پ
ڑی۔ مصباح الحق نے دبئی ٹیسٹ میں ویسٹ انڈیز کے خلاف 56 رنز کی جیت کے بع
د بی بی سی اردو سے بات کرتے ہوئے کہا کہ چونکہ پاکستانی ٹیم پہلی بار گل
ابی گیند کے ساتھ ڈے نائٹ ٹیسٹ میچ کھیل رہی تھی، لہٰذا دونوں کے رویے کے
 بارے میں جو اندازے لگائے گئے تھے وہ مختلف ثابت ہوئے۔ مصباح الحق نے کہ
ا کہ دبئی کی پچ عام طور پر دوسرے دن سپنرز کی مدد کرنا شروع کر دیتی ہے 
لیکن گلابی گیند اور نائٹ ٹیسٹ میں شام کو اوس پڑنے کی وجہ سے گیند کی سل
ائی کا پھول جانا یہ وہ عوامل ہیں جن کی وجہ سے یہ میچ بولرز کے لیے آسان
 نہ تھا۔ انھوں نے کہا کہ خاص کر اوس پڑنے کی وجہ سے پچ دوبارہ جڑ جاتی ت
ھی اور یہی وجہ ہے کہ ان کے بولرز ویسٹ انڈین بیٹسمینوں کو جلد آؤٹ نہ کر
 سکے۔ مصباح الحق نے کہا کہ اگرچہ ڈیرن براوو نے یاسر شاہ کے خلاف اچھی ب
یٹنگ کی لیکن اس کے باوجود یاسر شاہ قابل داد ہیں جنھوں نے اہم مواقع پر 
وکٹیں حاصل کیں۔ مصباح الحق کا کہنا ہے کہ یہ بات ان کے لیے خاصی تکلیف د
ہ تھی کہ آپ تین دن تک حریف ٹیم پر حاوی رہیں اور پھر ایک سیشن میں حریف 
ٹیم کو ایڈوانٹج مل جائے۔ انھوں نے کہا کہ اگر پاکستانی ٹیم دوسری اننگز 
میں مزید پندرہ اوورز کھیل کر 400 رنز کی برتری حاصل کر لیتی تو ہو سکتا 
تھا کہ وہ ویسٹ انڈیز کو جلد آؤٹ کر لیتے۔ انھوں نے کہا جب حریف ٹیم کو ب
ھی جیتنے کا موقع ملنے لگے تو آپ دباؤ میں آجاتے ہیں تاہم پاکستانی بولرز
 نے سخت محنت کی اور اچھی بولنگ کر کے ویسٹ انڈیز کو آؤٹ کیا۔ مصباح الحق
 کو امید ہے کہ ابوظہبی میں چونکہ ٹیسٹ میچ دن میں کھیلاجائے گا تو نہ صر
ف ان کے سپنرز بلکہ تیز بولرز کو بھی مدد ملے گی خاص کر وہ ریورس سوئنگ ک
ر سکیں گے جو ان کی خصوصیت ہے۔ انھوں نے بتایا کہ ڈے نائٹ ٹیسٹ میں گیند 
اوس کی وجہ سے گیلی ہونے کی وجہ سے بولر ریورس سوئنگ بھی نہیں کر سکے۔ مص
باح الحق نے تسلیم کیا کہ انھیں اس میچ میں لیفٹ آرم سپنر ذوالفقار بابر 
کی کمی محسوس ہوئی۔ دبئی ٹیسٹ میں تین تیز بولر کھلانے کی وجہ یہ تھی کہ 
انھوں نے ڈومیسٹک کرکٹ میں جو میچ گلابی گیند کے ساتھ کھیلا تھا اس میں ر
ات کے وقت سیم بولرز بہت موثر ثابت ہوئے تھے لیکن دبئی ٹیسٹ میں تیز بولر
ز کو اس طرح کی مدد نہیں ملی۔ مصباح نے کہا کہ محمد نواز اگرچہ ذوالفقار 
بابر کی طرح میچ ونر کا کردار تو ادا نہیں کر سکے لیکن انھوں نے اہم مواق
                                                  ع پر وکٹیں حاصل کیں۔

