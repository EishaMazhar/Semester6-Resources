 
                                         بے مقصد بولنگ، بے معنی کپتانی

  
اعتماد جب حد سے بڑھتا ہے تو وہ شوخی میں بدل جاتا ہے اور شوخی جب مطلوبہ
       نتائج حاصل نہیں کر پاتی تو وہی شوخی عدم اعتماد میں بدل جاتی ہے۔

  
                                         Fri, 30 Dec 2016 11:19:38 GMT

  
اس پوسٹ کو شیئر کریں ای میل فیس بک Messenger Messenger ٹوئٹر گوگل پلس 
وٹس ایپ اس لنک کو کاپی کیجیے اعتماد جب حد سے بڑھتا ہے تو وہ شوخی میں ب
دل جاتا ہے اور شوخی جب مطلوبہ نتائج حاصل نہیں کر پاتی تو وہی شوخی عدم 
اعتماد میں بدل جاتی ہے۔ اور جب عدم اعتماد آتا ہے تو پھر ہر چیز میں خام
یاں جھلکنے لگتی ہیں خواہ وہ گیم پلاننگ ہو یا گیم سینس۔ میلبرن ٹیسٹ کے 
پہلے ڈھائی دن ہمیں اعتماد سے بھرپور پاکستان اور شکست خوردہ آسٹریلیا دک
ھائی دیے۔ اگرچہ بارش نے بیسیوں بار کھیل کا تسلسل توڑا مگر پاکستان کے ا
عصاب مجتمع رہے۔ پاکستان ڈھائی دن تک میچ پہ چھایا رہا۔ سکور بورڈ اتنا ح
وصلہ افزا تھا کہ مصباح نے اننگز ڈکلئیر کر دی۔ پاکستان میلبرن ٹیسٹ اور 
سیریز ہار گیا ’میں جانتا ہوں لوگ تیار بیٹھے ہیں‘ پاکستانی بولنگ کا آغا
ز ہوا اور وہی اعتماد دھیرے دھیرے شوخی میں بدلنے لگا۔ بلا شبہ عامر اور 
سہیل نے شروع میں بہت زبردست سپیل پھینکے۔ وارنر بالکل بے بس نظر آ رہے ت
ھے۔ صاف دکھائی دے رہا تھا کہ موصوف کی قسمت یاوری نہ کرے تو فقط دو اچھی
 گیندوں کے مہمان ہیں۔ پہلے بارہ اوورز میں آسٹریلیا کا سکور 35 رنز تھا۔
 مگر پھر وہاب ریاض اٹیک کرنے آ گئے۔ پہلی گیند اتنی تیزی سے اندر آئی کہ
 وارنر کو پتا ہی نہ چلا کیسے یہ ان کے بلے کے اندرونی کنارے سے لگی اور 
آخر کیوں یہ سٹمپس کو مس کر گئی۔ کراوڈ میں سے حیرت اور خوف میں ملی جلی 
آوازیں سنائی دیں۔ وہاب نے دوبارہ رن اپ لیا۔ اب کی بار یہ یقینی تھا کہ 
وارنر کی قسمت کام نہیں آئے گی، اس بار وہ وہاب کے وار سے بچ نہیں پائے گ
ا۔ اب کی بار وہاب آئے اور آف سٹمپ سے خاصی باہر ایک ایسی شارٹ آف لینتھ 
گیند پھینکی کہ اگر وارنر اسے زناٹے دار تھپڑ رسید کر کے باؤنڈری کے پار 
نہ بھیجتے تو پیشہ ورانہ بددیانتی کے مرتکب ٹھہرتے۔ اگلی ڈلیوری نو بال ت
ھی جس پہ وارنر نے تین رنز بٹورے۔ پھر ایک مس، پھر ایک سنگل، اور پھر چل 
سو چل۔ یہ کس کو نہیں معلوم کہ وارنر جیسے بیٹسمین کو اگر اٹھنے کا ایک م
وقع دے دیا جائے تو پھر وہ میچ ختم کر کے ہی چھوڑتا ہے۔ مگر یہ کہانی صرف
 وہاب پہ ہی موقوف نہیں۔ یاسر شاہ کی بولنگ اس سے بھی زیادہ 'تباہ کن' تھ
ی۔ یاسر شاہ کو جو فیلڈنگ دی گئی، وہ پچھلے دو روز میں بھرپور بحث کا موج
ب رہی۔ مصباح کو اس پہ شدید تنقید کا نشانہ بنایا گیا۔ سوال یہ اٹھا کہ ک
یا مصباح کو یاسر پہ اعتماد نہیں تھا؟ یا کہیں معاملہ اس کے برعکس تو نہی
ں تھا؟ یہ تو واضح ہے کہ مصباح کا پلان یاسر سے اٹیک کروانا نہیں تھا۔ اس
 کی دو وجوہات تھیں۔ اول یہ کہ وکٹ میں جس طرح کی توڑ پھوڑ متوقع تھی، با
رش کے سبب وہ ہو نہ پائی۔ دوم یہ کہ یاسر سے اٹیک صرف تب کروایا جا سکتا 
ہے جب دوسرے اینڈ پہ رنز روک کر پریشر بلڈ کیا جا رہا ہو۔ اس سیشن میں یہ
 دونوں چیزیں نہیں ہو رہی تھیں۔ اب ایک بولر میں اتنی گیم سینس تو ہونا چ
اہئے کہ وہ کپتان کو خود قائل کر سکے کہ اسے کیسی فیلڈ چاہیے۔ اور اگر اس
 میں اتنی گیم سینس نہیں ہے تو پھر دوسرا آپشن یہ ہے کہ وہ کپتان کی دی گ
ئی فیلڈنگ اور پلاننگ کے مطابق بولنگ کرے۔ یاسر شاہ کے معاملے میں یہ دون
وں پہلو خاصے مایوس کن دکھائی دئیے۔ سو جب یاسر شاہ کو مار پڑی تو پاکستا
ن کے باولنگ آپشنز محدود ہونا شروع ہو گئے۔ طرہ یہ کہ سہیل خان کو نجانے 
کیا سوجھی، تیسرے سپیل میں جب کہ ان کی سپیڈ 125 سے اوپر نہیں جاتی، انہو
ں نے بھی شارٹ پچ گیندیں پھینکنا شروع کر دیں۔ نتیجہ یہ ہوا کہ جس میچ پہ
 پاکستان پہلے سات سیشنز میں اپنی بیٹنگ کی بدولت حاوی تھا، اگلے دو سیشن
ز کی بولنگ کے طفیل اتنے پریشر میں آ گیا کہ پہلی اننگز میں اعتماد سے بھ
رپور نظر آنے والی بیٹنگ، دوسری اننگز میں خوف سے بھرپور دکھائی دی اور پ
اکستان نے تاریخ رقم کرنے کا ایک سنہری موقع گنوا دیا۔ آخر کتنے سال لگیں
 گے یہ سمجھنے میں کہ چار بہترین میجک ڈلیوریز کی تاثیر اسی وقت زائل ہو 
جاتی ہے جب پانچویں اتنی بری ہو کہ باونڈری کی سیر اس کا مقدر بن جائے۔ ا
ور یہ صرف اس پاکستانی بولنگ اٹیک کا ہی نہیں، ہر دور میں پاکستانی بولنگ
 کا یہی مسئلہ رہا ہے۔ اور ہر بار آسٹریلیا کے دورے پہ یہ مسئلہ زیادہ وا
ضح نظر آتا ہے کیونکہ یہ وہ وکٹیں ہیں جہاں ایک انچ کی غلطی بھی اچھے اچھ
ے بولرز کا ریکارڈ خراب کر دیتی ہے۔ اچھی بولنگ ایک ڈسپلن کا نام ہے۔ درس
ت لائن اور لینتھ ڈھونڈنا، اور پھر نتائج سے بے فکر ہو کر اس لائن پہ بول
نگ کئے چلے جانا، یہاں تک کہ بیٹسمین تھک ہار کر صبر کا دامن چھوڑ بیٹھے 
اور غلطی کرنے پہ مجبور ہو جائے۔ یہ وہ کام ہے جو ہیزل ووڈ اور جیکسن برڈ
 نے کیا۔ اچھا بولنگ اٹیک وہ نہیں ہوتا جس میں ہر کوئی لیڈر بننے میں مصر
وف ہو۔ آسٹریلیا کی مثال لیجیے۔ انہوں نے یہ طے کیا ہوا ہے کہ سٹارک اٹیک
 کرے گا اور باقی تینوں بولرز اس کو سپورٹ کریں گے۔ آپ پورا میچ اٹھا کر 
دیکھیے اور ڈھونڈیے کہ کتنی بار ہیزل ووڈ، برڈ یا لائن نے سٹمپس کے باہر 
اٹیکنگ لائنز پہ بولنگ کی۔ یہ کام صرف سٹارک کا تھا اور سٹارک نے ہی کیا۔
 پاکستانی بولنگ کو یہ طے کرلینا چاہیے کہ ان کو اپنے کپتان کا گیم پلان 
فالو کرنا ہے یا اپنا گیم پلان خود بنانا ہے۔ اگر انہیں کپتان کا پلان نا
قابل فہم دکھائی دیتا ہے تو بھی کم از کم اپنے تئیں پورے اٹیک کا پلان طے
 کرنا ہو گا جس میں ہر ایک کو اپنے رول کا پتا ہو۔ ایسے نہیں کہ 'شارٹ پچ
 مجھے دے دے اور فل لینتھ تو کرا لے۔' جب بولر بے مقصد اٹیک کریں تو کپتا
                                 ن بھی بے معنی فیصلے کرتے نظر آتے ہیں۔

