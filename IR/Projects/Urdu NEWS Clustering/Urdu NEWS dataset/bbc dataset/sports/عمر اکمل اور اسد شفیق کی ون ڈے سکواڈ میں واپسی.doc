 
                        عمر اکمل اور اسد شفیق کی ون ڈے سکواڈ میں واپسی

  
پاکستان اور ویسٹ انڈیز کے درمیان اس ماہ کے آخر میں شروع ہونے والی تین 
میچوں کی ایک روزہ کرکٹ سیریز کے لیے پاکستانی ٹیم کا اعلان کر دیا گیا ہ
                                                                   ے۔ 

  
                                         Sun, 25 Sep 2016 08:57:00 GMT

  
پاکستان اور ویسٹ انڈیز کے درمیان اس ماہ کے آخر میں شروع ہونے والی تین 
میچوں کی ایک روزہ کرکٹ سیریز کے لیے پاکستانی ٹیم کا اعلان کر دیا گیا ہ
ے۔ ویسٹ انڈیز کی کرکٹ ٹیم پاکستان کے خلاف متحدہ عرب امارات کے طویل دور
ے پر ہے جہاں تین ٹی ٹوئنٹی انٹرنیشنل میچوں کی سیریز کے بعد دونوں ٹیموں
 کے درمیان تین ون ڈے میچوں کا آغاز 30 ستمبر سے ہوگا اور اس کے بعد تین 
ٹیسٹ میچوں کی سیریز بھی کھیلی جائے گی۔ ٹی ٹوئنٹی سیریز کے پہلے دو میچو
ں میں پاکستان کامیاب رہا ہے۔ ٭ اظہر علی ون ڈے کرکٹ ٹیم کے کپتان برقرار
 کرکٹ مبصرین اس بات پر متفق ہیں کہ ویسٹ انڈیز کے لیے ٹیسٹ سیریز میں پا
کستان کو زیر کرنا ممکن نہ ہوگا لیکن وہ محدود اوورز کے میچوں میں برابر 
کا مقابلہ دیکھ رہے ہیں۔ ایک روزہ سیریز کے لیے منتخب ٹیم میں بلے بازوں 
عمر اکمل اور اسد شفیق کی واپسی ہوئی ہے جبکہ انگلینڈ کے خلاف کھیلنے وال
ی ٹیم میں سے سمیع اسلم اور عمر گل کو چنا نہیں گیا۔ فٹنس کے مسائل کے پی
شِ نظر محمد حفیظ کو بھی ٹیم میں شامل نہیں کیا گیا۔ پاکستان کرکٹ بورڈ ک
ی جانب سے منتخب کی گئی ٹیم کی کپتانی اظہر علی کو ہی سونپی گئی ہے جبکہ 
حال ہی میں ویسٹ انڈیز کے خلاف ہی تین ٹی ٹوئنٹی میچوں کی سیریز کے کپتان
 سرفراز احمد نائب کپتان ہوں گے۔ منتخب ایک روزہ ٹیم میں اس کے علاوہ شرج
یل خان، بابر اعظم، شعیب ملک، محمد رضوان، محمد نواز، عماد وسیم، یاسر شا
 ہ، راحت علی، محمد عامر، وہاب ریاض، حسن علی اور سہیل خان بھی شامل ہیں۔

