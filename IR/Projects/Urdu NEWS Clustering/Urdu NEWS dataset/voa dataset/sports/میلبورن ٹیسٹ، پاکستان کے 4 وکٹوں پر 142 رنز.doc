 
                           میلبورن ٹیسٹ، پاکستان کے 4 وکٹوں پر 142 رنز

  
پاکستانی بلے باز اظہر علی نے نہ صرف کیریئر کی 25 ویں نصف سنچری اسکور ک
                     ی بلکہ کیلنڈر ایئر میں ایک ہزار رنز بھی مکمل کیے۔

  
                                       Mon, 26 Dec 2016 11:37:44 +0500

  
Print پاکستانی بلے باز اظہر علی نے نہ صرف کیریئر کی 25 ویں نصف سنچری ا
سکور کی بلکہ کیلنڈر ایئر میں ایک ہزار رنز بھی مکمل کیے۔ میلبورن کرکٹ ٹ
یسٹ کے پہلے روز پیر کو کھیل کے اختتام پر پاکستان نے 142 رنز بنائے جب ک
ہ اس کے چار کھلاڑی آؤٹ ہوئے۔ اوپنر اظہر علی 66 اور اسد شفیق 4 رنز پر
 ناٹ آؤٹ ہیں۔ بارش کے باعث پیر کو 50 اعشاریہ 5 اوورز کا ہی کھیل ہو س
کا۔ میلبورن کرکٹ گراؤنڈ پر کھیلے جا رہے ٹیسٹ میں پاکستانی کپتان مصباح
 الحق نے ٹاس جیت کر بیٹنگ کا فیصلہ کیا لیکن اوپنرز ایک بار پھر اچھا آ
غاز فراہم نہ کر سکے اور جلد ہی وکٹیں گرنے کا سلسلہ شروع ہو گیا۔ 18 کے 
مجموعی اسکور پر سمیع اسلم صرف 9رنز بنا کر لائیون کی گیند پر اسمتھ کے ہ
اتھوں کیچ آؤٹ ہوئے، بابر اعظم بھی جلد ہی وکٹ گنوا بیٹھے وہ 23 رنز بن
ا کر ہیزل ووڈ کا شکار بنے۔ اظہر علی 25 ویں نصف سنچری بنانے میں کامیاب 
اس دوران اظہر علی نے نہ صرف کیریئر کی 25 ویں نصف سنچری اسکور کی بلکہ ک
یلنڈر ایئر میں ایک ہزار رنز بھی مکمل کر لیے۔ اس سے قبل محسن خان، انضما
م الحق، محمد یوسف اور یونس خان (دومرتبہ) یہ اعزاز حاصل کر چکے ہیں۔ سین
یئر بیٹسمین یونس خان اس بار بھی بڑا اسکور نہ کر سکے اور 21 رنز پر برڈ 
کی گیند پر کلین بولڈ ہو گئے، کپتان مصباح الحق صرف 11 رنز بنا سکے۔ آسٹ
ریلیا کی طرف سے برڈ نے 2 جب کہ ہیزل ووڈ اور لائیون نے ایک، ایک وکٹ حاص
ل کی۔ کھیل کے دوران بارش کے باعث تعطل پیدا ہوا جسے چائے کے وقفے میں تب
دیل کر دیا گیا لیکن بارش کا سلسلہ جاری رہا اور کھیل ختم کرنا پڑا۔ میچ 
کے اختتام پر اظہر علی 66 اور اسد شفیق 4 رنز کے ساتھ کریز پر موجود تھے۔
 میلبورن کرکٹ گراؤنڈ پر پاکستان اور آسٹریلیا کے درمیان اب تک 9 ٹیسٹ 
میچ کھیلے جا چکے ہیں جن میں آسٹریلیا نے 5 اور پاکستان نے دو میں کامیا
بی حاصل کی۔ تین ٹیسٹ میچوں پر مشتمل سیریز میں آسٹریلیا کو ایک۔صفر کی 
برتری حاصل ہے۔ برسبین ٹیسٹ میں آسٹریلیا نے پاکستان کو دلچسپ مقابلے کے
                                            بعد 39رنز سے شکست دی تھی۔ 

