 
                                          جینے کو بس ہزار سال باقی ہیں

  
عالمی شہرت یافتہ ماہر طبیعات ہاکنگ نے خبردار کیا ہے کہ یہ امکان بہت کم
 ہے کہ انسان اگلی ہزاروی یعنی سن 3001 کو دیکھ پائے گا۔ انسان کو چاہیے 
      کہ زمین پر فنا ہونے سے پہلے ہی باہر کہیں اور اپنا ٹھکانہ بنا لے۔

  
                                       Thu, 24 Nov 2016 19:08:03 +0500

  
معروف سائنس دان اسٹیفن ہاکنگ (فائل فوٹو) Print تبصرے دیکھیں عالمی شہرت
 یافتہ ماہر طبیعات ہاکنگ نے خبردار کیا ہے کہ یہ امکان بہت کم ہے کہ انس
ان اگلی ہزاروی یعنی سن 3001 کو دیکھ پائے گا۔ انسان کو چاہیے کہ زمین پر
 فنا ہونے سے پہلے ہی باہر کہیں اور اپنا ٹھکانہ بنا لے۔ اس دنیا میں رہن
ے کے لیے آپ کے پاس اب محض ایک ہزار سال باقی ہیں۔ پھر اس زمین پر آپ کا 
کوئی حق نہیں رہے گا۔ اگرچہ ہزار سال کے بعد بھی سورج اسی طرح طلوع ہوگا۔
 شامیں بھی آج جیسی ہی ہوں گی۔ چودہویں کا چاند بھی اپنی ٹھنڈی کرنیں بکھ
یرے گا۔ سارے موسم بھی آج کی طرح کرہ ارض پر موجود ہوں گے، مگر ممکن ہے ک
ہ ان کا انداز کچھ مختلف ہو۔ لیکن اگر کچھ نہیں ہوگا تو انسان نہیں ہوگا۔
 ممکن ہے کہ آپ یہ کہیں کہ قیامت کی پیش گوئیاں وقتا فوقتا سامنے آتی رہت
ی ہیں۔ مگر ہوتا کچھ بھی نہیں ہے ۔ شاید اس بار ایسا نہیں ہو گا۔ کیونکہ 
یہ دعویٰ کسی نجومي یا ستارہ شناس کا نہیں ہے بلکہ ایک چوٹی کے سائنس دان
 نے کیا ہے ۔ جسے پوری دنیا میں احترام کی نظر سے دیکھا جاتا ہے، اور اس 
سائنس دان کا نام ہے اسٹیفن ہاکنگ۔ پچھلے دنوں عالمی شہرت یافتہ ماہر طبی
عات نے آکسفورڈ میں اپنے ایک لیکچر میں خبردار کرتے ہوئے کہا تھا کہ یہ ا
مکان بہت کم ہے کہ انسان اگلی ہزاروی یعنی سن 3001 کو دیکھ پائے گا۔ انہو
ں نے مشورہ دیا کہ انسان کو چاہیے کہ زمین پر فنا ہونے سے پہلے ہی زمین س
ے باہر کہیں اور اپنا ٹھکانہ بنا لے کیونکہ یہ مٹی اسے جینے نہیں دے گی۔ 
انہوں نے اپنی تقریر میں کہا کہ میں نہیں سمجھتا کہ ہم اس کرہ ارض کو چھو
ڑے بغیر ایک ہزار سال کے بعد زندہ رہ سکیں گے۔ اس لیے ہمیں چاہیے کہ ہم خ
لائی پروگراموں پر زیادہ توجہ مرکوز کریں اور جلد از جلد کو ئی ایسا سیار
ہ ڈھونڈیں جو انسان کے رہنے کے قابل ہو۔ دنیا کی تباہی کے متعلق مختلف نظ
ریات موجود ہیں ۔ سائنس دانوں کا کہنا ہے کہ سورج آہستہ آہستہ اپنی توانا
ئی جلا رہا ہے اور آخرکار یہ شمسی نظام ختم ہو جائے گا۔ لیکن اس میں تقری
باً پانچ ارب سال باقی ہیں۔ جب کہ اسٹیفن ہاکنگ کہتے ہیں کہ اس عالم رنگ 
و بو میں انسان کے قیام کا دورانیہ سمٹ کر اب صرف ایک ہزار سال باقی رہ گ
یا ہے۔ آج کل جس چیز کا بہت شور ہے، وہ ہے کرہ ارض کا گرم ہونا یا گلوبل 
وارمنگ۔ جس کے نتیجے میں برف پگھل رہی ہے، سمندر بلند ہو رہے ہیں، موسم ش
ديد تر ہوتے جا رہے ہیں۔ قدرتی سانحات بڑھتے جا رہے ہیں۔ گلوبل ورامنگ کا
 زیادہ تر ذمہ دار انسان خود ہے۔ ماحول کا بڑھتا ہوا درجہ حرارت زندگی کو
 مشکل تر تو بنا رہا ہے لیکن یہ امکان کم ہے کہ وہ صرف ایک ہزار سال میں 
انسان کو ہی نگل جائے گا۔ معروف سائنس دان ہاکنگ نے اپنے لیکچر میں بتایا
 کہ یہ انسان کے اپنے ہی اعمال ہیں کہ زمین اس کا بوجھ اٹھانے اور اسے اپ
نے دامن میں پناہ دینے سے انکار کر دے گی۔ انہیں خدشہ ہے کہ ایک بڑا حادث
ہ کسی ایسی تباہی کا سبب بن سکتا ہے جس سے زمین پر موجود سب کچھ تباہ ہو 
جائے گا۔ ان کا کہنا تھا کہ یہ تباہی تین طریقوں سے آ سکتی ہے۔ جوہری جنگ
 سے، لیبارٹری میں بنائے گئے وائرس سے اور کمپیوٹر کے نظام میں فروغ پاتی
 ہوئی مصنوعی ذہانت سے، جس کا استعمال مسلسل بڑھ رہا ہے۔ جوہری جنگ انسان
ی یا خودکار نظام کی غلطی یا کسی ایک شخص کے غلط فیصلے سے شروع ہو سکتی ہ
ے لیکن پھر اس کا اختتام سب کچھ تباہ ہونے کے بعد ہی ہوگا۔ وائرس اور جین
یات پر سائنسی تحقیق سے کوئی ایسا وائرس جنم لے سکتا ہے جو انتہائی مہلک 
اور لا علاج ہو۔ اگر ایسا وائرس کسی وجہ سے لیبارٹری سے باہر نکلنے میں ک
امیاب ہو جاتا ہے تو پھر آگے کی کہانی انتہائی خوفناک ہے۔ کمپیوٹر کے سائ
نس دان کچھ عرصے سے مصنوعی ذہانت پر پیش قدمی کررہے ہیں ۔ پہلے جن چیزوں 
کو انسان کنٹرول کرتا تھا اس ان کا استعمال کمپیوٹر کے ہاتھوں میں جا رہا
 ہے۔ جس رفتار سے مصنوعی ذہانت میں ترقی ہو رہی ہے، اس کے پیش نظر یہ بہت
 ممکن ہے کہ مستقبل میں کمپیوٹر انسان کی گرفت سے آزاد کر ان پر حاوی ہوج
ائیں گے۔ اور پھر اس سے آگے کا سفر تباہی کی طرف جاتا ہے۔ اسٹیفن ہاکنگ ن
ے انسان کو مشورہ دیا ہے کہ اگر وہ اپنی نسل کی بقا چاہتے ہیں تو اپنی نظ
ریں اوپر ستاروں پر جمائیں، اپنے پاؤں پر نہیں اور زمین سے جڑے رہنے کا خ
یال جھٹک دیں کیونکہ شاید ایک ہزار سال کے بعد کرہ ارض اسے قبول نہ کر سک
                    ے۔ Jamil Akhtar Urdu VOA Washington تبصرے دکھائیں 

