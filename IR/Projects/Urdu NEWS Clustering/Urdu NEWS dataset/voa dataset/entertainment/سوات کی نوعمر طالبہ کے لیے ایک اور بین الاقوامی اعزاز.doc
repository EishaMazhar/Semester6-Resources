 
                 سوات کی نوعمر طالبہ کے لیے ایک اور بین الاقوامی اعزاز

  
حدیقہ کے والد افتخار حسین نے اتوار کو وائس آف امریکہ سے گفتگو میں کہا 
     کہ یہ نہ صرف ان کے خاندان بلکہ پاکستان کے لیے بھی خوشی کی بات ہے۔

  
                                       Sun, 09 Oct 2016 17:43:19 +0500

  
فائل فوٹو Print حدیقہ کے والد افتخار حسین نے اتوار کو وائس آف امریکہ س
ے گفتگو میں کہا کہ یہ نہ صرف ان کے خاندان بلکہ پاکستان کے لیے بھی خوشی
 کی بات ہے۔ خیبر پختونخواہ کے ضلع سوات سے تعلق رکھنے والی ایک نو عمر ط
البہ حدیقہ بشیر ایک اور بین الاقوامی اعزاز کی حقدار قرار پائی ہیں اور 
ایشیائی ممالک کی خواتین کے حقوق کے لیے انھیں اعزازی سفارت کا ایوارڈ دی
ا جا رہا ہے۔ یہ ایوارڈ ایک موقر بین الاقوامی تنظیم "گارڈن آف ہوپ" کی ط
رف سے تائیوان میں پیر کو منعقدہ تقریب میں دیا جائے گا۔ اس اعزاز کے لیے
 ایشیائی ممالک میں خواتین اور انسانی حقوق سے متعلق کام کرنے والوں کا ا
نتخاب کیا جاتا ہے جو پھر بین الاقوامی فورسز پر اس بارے میں آواز بلند ک
رتے ہیں۔ حدیقہ کے والد افتخار حسین نے اتوار کو وائس آف امریکہ سے گفتگو
 میں کہا کہ یہ نہ صرف ان کے خاندان بلکہ پاکستان کے لیے بھی خوشی کی بات
 ہے۔ "یہ خوشی کی بات ہے کہ پاکستان کے حصے میں یہ ایوارڈ آیا ہے، پاکستا
ن کو امن کا سفیر بنایا گیا ہے۔۔۔اس سے بڑی خوشی اور کیا ہو سکتی ہے کہ ا
یک بیٹی اپنے باپ کا سر فخر سے اونچا کر دے اور اپنے ملک کے لیے نام کمائ
ے اپنے ملک کی عزت کے لیے کام کرے۔" گزشتہ سال ہی حدیقہ بشیر کو امریکہ ک
ے سابق مایہ ناز باکسر محمد علی سے منسوب "ہیومینیٹیرین ایوارڈ" سے بھی ن
وازا گیا تھا۔ یہ نو عمر طالبہ خاص طور پر خیبر پختونخواہ میں کم عمر لڑک
یوں کی شادی کے خلاف شعور اجاگر کرنے کے لیے کام کرتی آرہی ہیں۔ انھوں نے
 اس سلسلے میں ایک تنظیم "فورم فار ویمن رائٹس" بھی بنا رکھی ہے۔  پاکستا
ن میں نسبتاً قدامت پسند علاقوں میں لڑکیوں اور خواتین کی طرف سے اپنے حق
وق کے لیے آواز بلند کیا جانا ایک غیر معمولی بات ہے اور اس بنا پر انھیں
 مختلف خطرات اور چیلنجز کا سامنا بھی رہتا ہے۔ سوات ہی سے تعلق رکھنے وا
لی نوبیل انعام یافتہ ملالہ یوسفزئی بھی اپنے علاقے میں لڑکیوں کی تعلیم 
کے لیے آواز بلند کرتی رہی تھیں اور اسی وجہ سے شدت پسندوں نے اکتوبر 201
2ء میں اس وقت فائرنگ کر کے شدید زخمی کر دیا تھا جب وہ اسکول سے گھر واپ
س جا رہی تھیں۔ ملالہ بعد ازاں علاج کے لیے برطانیہ منتقل ہوئیں جہاں صحت
              یابی کے بعد وہ اپنی تعلیمی سرگرمیاں جاری رکھے ہوئے ہیں۔ 

