 
                      پرل ہاربر پر حملے کی معافی نہیں مانگیں گے، جاپان

  
ددسری جنگ عظیم میں امریکہ کی شرکت کے بعد پرل ہاربر پر ہونے والے حملے ک
                                          و اس سال 75 برس ہو جائیں گے۔

  
                                       Tue, 06 Dec 2016 20:23:00 +0500

  
7 دسمبر 1941 میں امریکی بندرگاہ پرل ہاربر پر جاپانی طیاروں کے حملے کے 
بعد ایک بحری جہاز کو آگ لگی ہوئی ہے، (فائل فوٹو) Print تبصرے دیکھیں دد
سری جنگ عظیم میں امریکہ کی شرکت کے بعد پرل ہاربر پر ہونے والے حملے کو 
اس سال 75 برس ہو جائیں گے۔ جاپان کی حکومت کے ایک ترجمان نے کہا ہے کہ و
زیر اعظم شینزو ابیے جب اس مہینے کے آخر میں امریکی جزیرے ہوائی کا دورہ 
کریں گے تو وہ 1941 میں جاپان کی جانب سے پرل ہاربر پر حملے کی معافي نہی
ں مانگیں گے۔ جاپان کی کابینہ کےچیف سیکرٹری یوشی ہی دے سوگا کا کہنا تھا
 کہ وزیر اعظم کا دورہ مستقبل کے لیے ان کے عزم اور اس اظہار کے لیے ہے ک
ہ جنگ عظیم جیسا سانحہ دوبارہ کبھی نہ دوہرایا جائے اور اس کے ساتھ ساتھ 
وہ جاپان اور امریکہ کے درمیان مفاہمت کا پیغام بھی دینا چاہتے ہیں۔ ددسر
ی جنگ عظیم میں امریکہ کی شرکت کے بعد پرل ہاربر پر ہونے والے حملے کو اس
 سال 75 برس ہو جائیں گے۔ چھ مہینے پہلے براک أوباما، جاپان کے شہر ہیروش
یما کی ایک یادگار پر حاضری دینے والے پہلے امریکی صدر بن گئے تھے۔ یہ وہ
 شہر ہے جہاں امریکہ نے 1945 میں جنگ کے خاتمے سے پہلے، اپنا پہلا ایٹم ب
م گرایا تھا۔ جاپان کی حکومت ٹرمپ کی نئی امریکی حکومت سے بہتر تعلقات قا
ئم کرنا چاہتی ہے۔ وزیر أعظم ابیے پہلے ایسے غیرملکی راہنما ہیں جو اس مہ
ینے کے آخر میں منتخب صدر ڈونلڈ ٹرمپ سے نیویارک میں ان سے ملاقات کریں گ
ے۔ مسٹر ٹرمپ اپنی انتخابی مہم کے دوران جاپان اور کئی دوسرے ملکوں پر تن
قید کرتے رہے ہیں جہاں امریکہ سیکیورٹی کے حوالے سے کردار ادا کرتا ہے او
ر وہاں اس کے فوجی اڈے موجود ہیں۔ ٹرمپ کا کہنا تھا کہ ان ملکوں کو اپنی 
سیکیورٹی کے زیادہ اخراجات خود اٹھانے چاہییں۔ دوسری جنگ عظیم کے دوران ج
ب جاپان نے پرل ہاربر پر حملہ کیا تھا تو اس میں 23 سو سے زیادہ امریکی ف
وجی ہلاک ہوئے تھے اور ایک بڑے جنگی بحری جہاز یو ایس ایس ایری زونا سمیت
 20 دوسرے بحری جہازوں اور 164 طیاروں کو یا تو نقصان پہنچا تھا یا وہ تب
اہ ہو گئے تھے۔ اس حملے کے ساڑھے تین سال کے بعد امریکہ کی جانب سے ہیروش
میا اور ناگا ساکی پر ایٹمی بم گرائے جانے بعد عالمی جنگ کا اختتام ہوا۔ 
جوہری حملے میں 2 لاکھ 10 ہزار سے زیادہ لوگ مارے گئے تھے۔ تبصرے دکھائیں
                                                                      

