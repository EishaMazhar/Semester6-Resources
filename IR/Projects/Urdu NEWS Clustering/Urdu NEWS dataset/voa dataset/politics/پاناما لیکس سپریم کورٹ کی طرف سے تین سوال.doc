 
                            پاناما لیکس: سپریم کورٹ کی طرف سے تین سوال

  
وزیراعظم کے وکیل سلمان اسلم بٹ نے اپنے دلائل میں کہا کہ 1992ء میں مریم
               نواز کی شادی کے بعد وہ نواز شریف کی زیر کفالت نہیں رہیں

  
                                       Tue, 06 Dec 2016 17:40:40 +0500

  
عدالت عظمیٰ (فائل فوٹو) Print وزیراعظم کے وکیل سلمان اسلم بٹ نے اپنے د
لائل میں کہا کہ 1992ء میں مریم نواز کی شادی کے بعد وہ نواز شریف کی زیر
 کفالت نہیں رہیں وزیراعظم نواز شریف اور ان کے بچوں کے خلاف پاناما لیکس
 کے معاملے پر دائر درخواستوں کی منگل کو ہونے والی سماعت میں فریقین کے 
وکلا نے دلائل دیے جن کے بعد عدالت عظمیٰ نے تین سوالات اٹھاتے ہوئے سماع
ت بدھ تک ملتوی کردی۔ چیف جسٹس انور ظہیر جمالی کی سربراہی میں پانچ رکنی
 بینچ ان درخواستوں کی سماعت کر رہا ہے جس کے سامنے حزب مخالف کی جماعت پ
اکستان تحریک انصاف کے وکیل نعیم بخاری نے دلائل دیتے ہوئے کہا کہ نواز ش
ریف نے اپنی بیٹی مریم کو تین کروڑ اور ان کے بیٹے حسن نواز کو دو کروڑ ک
ے تحفے دیے اس سے ان کے والد کے زیر کفالت ہونے کے شواہد ملتے ہیں۔ اس پر
 بینچ میں شامل جسٹس آصف سعید کھوسہ نے کہا کہ بظاہر ایسا لگتا ہے کہ مری
م نواز زیر کفالت تھیں لیکن وہ کس کے زیر کفالت ہیں؟ وزیراعظم نواز شریف 
اپنے اثاثوں کے گوشواروں میں یہ ظاہر کر چکے ہیں کہ مریم نواز ان کے زیر 
کفالت نہیں ہیں۔ لیکن تحریک انصاف کے استدلال ہے کہ وزیراعظم دروغ گوئی ک
ے مرتکب ہوئے اور انھیں منصب کے لیے نا اہل قرار دیا جائے۔ وزیراعظم کے و
کیل سلمان اسلم بٹ نے اپنے دلائل میں کہا کہ 1992ء میں مریم نواز کی شادی
 کے بعد وہ نواز شریف کی زیر کفالت نہیں رہیں لہذا 2011ء اور 2012ء میں ا
ن کے وزیراعظم کے زیر کفالت ہونے کی بات درست نہیں۔ سماعت کے آغاز پر جما
عت اسلامی کے وکیل کی طرف سے اس معاملے پر کمیشن تشکیل دینے کی استدعا کی
 گئی جس پر چیف جسٹس نے ریمارکس دیے کہ اگر ضرورت پڑی تو کمیشن بھی تشکیل
 دے دیا جائے گا اور ان کے بقول دیگر اداروں کی طرف سے کارروائی نہ ہونے 
کے بعد ہی یہ معاملہ سپریم کورٹ نے اٹھایا ہے۔ عدالت عظمیٰ نے تین سوال ا
ٹھائے کہ وزیراعظم کے بچوں نے کمپنیاں کیسے بنائیں، مریم نواز کس کے زیر 
کفالت ہیں اور وزیراعظم نے اپنی تقاریر میں سچ بولا یا نہیں۔ معاملے کی س
ماعت بدھ تک ملتوی کردی جس میں وزیراعظم کے وکیل اپنے دلائل جاری رکھیں گ
ے۔ رواں سال اپریل میں وزیراعظم کے بچوں کے نام آف شور کمپنیاں رکھنے وال
ے افراد کی پاناما لیکس میں شائع ہونے والی فہرست میں آنے کے بعد سے خاص 
طور پر تحریک انصاف وزیراعظم پر بدعنوانی اور بیرون ملک رقم منتقل کرنے ک
ا الزام عائد کرتے ہوئے مستعفی ہونے کا مطالبہ کرتی آرہی ہے۔ حکومت ان ال
زامات کو مسترد کرتی ہے اور اس کا کہنا ہے کہ آف شور کمپنیوں کی فہرست می
ں وزیراعظم کا نام نہیں ہے اور حزب مخالف اس معاملے پر سیاست کر رہی ہے۔ 

