 
                      احمدیہ برداری کے مرکز پر چھاپہ، چار افراد گرفتار

  
محکمہ انسداد دہشت گردی کے ترجمان کے مطابق صوبائی حکومت کی طرف سے پابند
    ی کے باوجود اُنھیں یہ شکایت ملی کہ دونوں شماروں کی اشاعت جاری تھی۔

  
                                       Wed, 07 Dec 2016 18:49:54 +0500

  
Print محکمہ انسداد دہشت گردی کے ترجمان کے مطابق صوبائی حکومت کی طرف سے
 پابندی کے باوجود اُنھیں یہ شکایت ملی کہ دونوں شماروں کی اشاعت جاری تھ
ی۔ پاکستان کے صوبہ پنجاب کے علاقے ’ربوہ‘ میں احمدیہ برادری کے مرکز پر 
محکمہ انسداد دہشت گردی کے چھاپے پر احمدی برادری اور انسانی حقوق کمیشن 
کی طرف سے تشویش کا اظہار کیا جا رہا ہے۔ احمدیہ برادری کے ترجمان سلیم ا
لدین نے بدھ کو وائس آف امریکہ سے گفتگو میں کہا کہ چھاپے کے دوران چار ا
فراد کو حراست میں بھی لیا گیا ہے۔ سلیم الدین کا کہنا تھا کہ انسداد دہش
ت گردی فورس کی طرف سے ایک جریدے ’تحریک جدید‘ اور شمارے 'الفضل' کی اشاع
ت پر چھاپہ مارا گیا۔ محکمہ انسداد دہشت گردی کے ایک ترجمان نے تحریری بی
ان میں وائس آف امریکہ کو بتایا کہ حکومت پنجاب کی طرف سے 2004 میں ماہان
ہ ’تحریک جدید‘ کی اشاعت پر پابندی لگائی گئی تھی جب کہ روزنامہ الفضل کو
 بھی پنجاب حکومت نے 2011 میں بند کرنے کا نوٹیفیکیشن جاری کیا تھا۔ محکم
ہ انسداد دہشت گردی کے ترجمان کے مطابق صوبائی حکومت کی طرف سے پابندی کے
 باوجود اُنھیں یہ شکایت ملی کہ دونوں شماروں کی اشاعت جاری تھی اور اسی 
بنا پر یہ کارروائی کی گئی اور چار افراد کو حراست میں لیا گیا، جن سے تف
تیش جاری ہے۔ لیکن احمدیہ برادری کے ترجمان کے مطابق ان شماروں کی اشاعت 
پر پابندی کے خلاف اُنھوں نے عدالت سے رجوع کر رکھا تھا اور یہ معاملہ ہا
ئی کورٹ میں زیر سماعت ہے اس لیے اُن کے بقول محکمہ انسداد دہشت گردی کی 
کارروائی کا کوئی جواز نہیں تھا۔ ’’ہمارے نزدیک تو اس میں کوئی چیز ایسی 
نہیں چھپتی، جس کی بنا پر یہ پابندی لگائی ہے۔۔۔ اس میں نا تو ہم کوئی تو
ہین آمیز مواد شائع کرتے ہیں اور نا ہی کر سکتے ہیں۔ ہم نے واضح طور پر ہ
ر رسالے پر لکھا ہوتا ہے کہ یہ صرف احمدیوں کے لیے ہے۔ نا ہم کسی اور کو 
دیتے ہیں نا ہی اُس کا کوئی اور خریدار ہے۔‘‘ سلیم الدین کا کہنا تھا کہ 
اس واقعہ کے بعد علاقے میں موجود احمدیہ برادری خوف و ہراس کا شکار ہے۔ ا
ُدھر ’ہیومین رائٹس کمیشن آف پاکستان‘ کی چیئرپرسن زہرہ یوسف نے وائس آف 
امریکہ سے گفتگو میں اس واقعہ پر تشویش کا اظہار کرتے ہوئے کہا کہ حکومت 
پنجاب اس معاملے کی تحقیقات کرے۔ اگرچہ حکومت کی طرف سے یہ کہا جاتا رہا 
ہے کہ ملک میں آباد تمام شہریوں کو برابر کے حقوق حاصل ہیں اور اُن کے تح
فظ کو یقینی بنایا جائے گا لیکن پاکستان میں آباد دیگر مذاہب سے تعلق رکھ
نے کے علاوہ احمدیہ برادری کو بھی مشکلات اور ناروا سلوک کا سامنا رہا ہے
                                                                    ۔ 

