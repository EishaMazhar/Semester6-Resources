 
                                       ٹرمپ کی ٹیم میں کون شامل ہو گا؟

  
ٹرمپ نے صحت اور ٹرانسپورٹ کے وزراء کا فیصلہ کر لیا ۔ وزارت خارجہ کے ام
                                         یدواروں سے انٹرویوز جاری ہیں۔

  
                                       Wed, 30 Nov 2016 04:18:02 +0500

  
ٹام پرائس ایک نیوز کانفرنس میں۔ (فائل فوٹو) Print تبصرے دیکھیں ٹرمپ نے
 صحت اور ٹرانسپورٹ کے وزراء کا فیصلہ کر لیا ۔ وزارت خارجہ کے امیدواروں
 سے انٹرویوز جاری ہیں۔ نو منتخب امریکی صدر ڈونلڈ ٹرمپ نے اپنی نئی انتط
امیہ کی دو اہم پوزیشنز پر تعیناتی کا فیصلہ کر لیا ہے جبکہ یہ فیصلہ ہون
ا ابھی باقی ہے کہ امریکہ کا آئندہ وزیر خارجہ کون ہوگا ۔ ٹرمپ نے صحت او
ر انسانی خدمات کی وزارت کے لئے ریاست جارجیا سے تعلق رکھنے والے رکن کان
گریس ٹام پرائس کا انتخاب کیا ہے، جو صدر اوباما کے صحت عامہ کی اصلاحات 
کے منصوبے کے کٹر مخالف ہیں اور نو منتخب صدر ڈونلڈ ٹرمپ کی ان کوششوں کی
 قیادت کریں گے، جو وہ ’ اوباما کیئر‘کہلانے والے قانون میں ترمیم یا اس 
کے خاتمے کے لئے کرنا چاہتے ہیں ۔ ٹرمپ نے، چھ بار رکن کانگریس بننے والے
 ٹام پرائیس کو، جو ایک آرتھو پیڈک سرجن بھی ہیں، صدر اوباما کے چھ سال پ
رانے صحت عامہ کےقانون کے خلاف جدو جہد کے لئے ’’غیر معمولی اہلیت‘‘ کا ح
امل قرار دیا۔ ڈونلڈ ٹرمپ نے اپنی انتخابی مہم کے دوران صحت عامہ کے اس ق
انون کو ختم کرنے کا عزم کیا تھا، جبکہ ناقدین کا کہنا تھا کہ امریکی عوا
م کے لئے، جنہیں اپنی ملازمت کے اداروں سے ہیلتھ انشورنس فراہم نہیں کی ج
اتی، ذاتی حیثیت میں ہیلتھ انشورنس خریدنا بہت مہنگا ہو چکا ہے۔ ٹام پرائ
س کی وزیر صحت کے طور پر نامزدگی کو امریکی سینیٹ کی منظوری درکار ہوگی، 
جہاں جنوری میں ڈونلڈ ٹرمپ کے امریکی صدارت سنبھالنے کے بعد ریپبلکن پارٹ
ی کو معمولی اکثریت حاصل ہو سکتی ہے۔ امریکہ کے وزیر ٹرانسپورٹ کے عہدے ک
ے لئے ایک ریپبلکن عہدیدار اور سا بق صدر جارج ڈبلیو بش کی لیبر سیکرٹری 
ایلین چاؤ کی نامزدگی کا فیصلہ کیا گیا ہے، جو امریکی سینیٹ کے اکثریتی ر
اہنما مچ میکونل کی اہلیہ ہیں اور خیال ہے کہ ان کے نام کو امریکی سینیٹ 
سے باآسانی منظوری مل جائے گی۔ وزارت خارجہ کے اہم ترین عہدے کے لئے ڈونل
ڈ ٹرمپ نے گذشتہ روز امریکی سی آئی اے کے سابق سربراہ اور ریٹائرڈ فوجی ج
نرل ڈیوڈ پیٹرئیس سے ملاقات کی تھی۔ منگل کو انہوں نے ریاست ٹینیسی کے سی
نیٹر اور سینیٹ فارن ریلیشنز کمیٹی کے چئیرمین باب کورکراور دو ہزار بارہ
 کے ریپبلکن صدارتی امیدوار مٹ رومنی سے ملاقات کی ہے۔ ٹرمپ کے کچھ مشیرو
ں کا کہنا ہے کہ ٹرمپ مٹ رومنی کو وزارت خارجہ دینے کے حق میں ہیں لیکن ٹ
رمپ کی کیمپین مینیجر کیلی این کانوے سمیت کچھ ریپبلکنز نے مٹ رومنی کی و
زارت خارجہ کے لئے تعیناتی کی کھل کر مخالفت کی ہے۔ مٹ رومنی نے، جو ریاس
ت میسا چوسٹس کے گورنر رہ چکے ہیں، ڈونلڈ ٹرمپ کو ’فراڈ‘ اور ’کان مین‘ ی
عنی جعلی آدمی قرار دیا تھا اور ان کی عوامی سطح پر حمایت سے انکار کر دی
                                                ا تھا ۔ تبصرے دکھائیں 

