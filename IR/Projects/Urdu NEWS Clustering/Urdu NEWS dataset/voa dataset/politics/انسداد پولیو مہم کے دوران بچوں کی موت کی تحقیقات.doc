 
                      انسداد پولیو مہم کے دوران بچوں کی موت کی تحقیقات

  
گزشتہ ہفتے باڑہ کے گاؤں باز گڑہ میں تین روزہ انسداد پولیو مہم کے دوران
 ان بچوں کے متاثر ہونے کی خبر سامنے آئی تھی جس کے بعد مہم کو معطل کر د
                                                           یا گیا تھا۔

  
                                       Tue, 27 Dec 2016 16:55:38 +0500

  
فائل فوٹو Print گزشتہ ہفتے باڑہ کے گاؤں باز گڑہ میں تین روزہ انسداد پو
لیو مہم کے دوران ان بچوں کے متاثر ہونے کی خبر سامنے آئی تھی جس کے بعد 
مہم کو معطل کر دیا گیا تھا۔ پشاور سے ملحقہ قبائلی علاقے خیبر ایجنسی کی
 تحصیل باڑہ میں محکمہ صحت نے ایک تحقیقاتی کمیٹی قائم کر دی ہے جو گزشتہ
 ہفتے انسداد پولیو مہم کے دوران دو بچوں کی موت اور سات کی حالت بگڑنے ک
ے حقائق معلوم کر کے رپورٹ پیش کرے گی۔ گزشتہ ہفتے باڑہ کے گاؤں باز گڑہ 
میں تین روزہ انسداد پولیو مہم کے دوران ان بچوں کے متاثر ہونے کی خبر سا
منے آئی تھی جس کے بعد مہم کو معطل کر دیا گیا تھا۔ مرنے والے ایک بچے کے
 والد محمد عثمان نے ذرائع ابلاغ کو بتایا تھا کہ اس کے چار سالہ بیٹے کی
 طبیعت پولیو سے بچاؤ کے قطرے پینے کے بعد خراب ہوئی اور پشاور کے اسپتال
 منتقل کیا گیا لیکن وہ جانبر نہ ہو سکا۔ تاہم قبائلی علاقوں کے ہیلتھ ڈا
ئریکٹوریٹ کے عہدیدار ڈاکٹر اختیار علی نے منگل کو وائس آف امریکہ سے گفت
گو میں بتایا کہ پولیو سے بچاؤ کی ویکسین کسی بھی طرح مضر نہیں اور یہ قط
رے پینے سے آج تک کسی کی موت واقع نہیں ہوئی۔ "پولیو ویکسین سے کوئی موت 
نہیں ہوئی ہے دنیا میں، یہ 100 فیصد محفوظ ہے اور اگر اس سے یہ سات بچے م
تاثر ہوئے تو پھر باقی بھی ہونے چاہیئے تھے، یہ بچے پہلے سے بیمار تھے لی
کن مہم دوران ان کی موت ہوئی تو لوگوں نے اسے مہم سے جوڑ دیا۔" انھوں نے 
بتایا کہ اس معاملے کی تحقیقات کے لیے ایک کمیٹی قائم کر دی گئی ہے جو اس
ی ہفتے اپنی رپورٹ پیش کرے گی تاکہ بچوں کی اموات کی اصل وجہ معلوم ہو سک
ے۔ "ہم نے اپنے محکمے کے چائلڈ اسپیشلسٹ اور یونیسف اور ڈبلیو ایچ او کے 
ارکان پر مشتمل کمیٹی بنائی ہے جو اس کے حقائق معلوم کر کے 29 تاریخ تک ا
پنی رپورٹ پیش کرے گی۔" اس کمیٹی نے منگل کو گاؤں میں متاثرہ بچوں کے وال
دین سے بھی ملاقات کی۔ پاکستان کے خاص طور پر قبائلی علاقوں میں انسداد پ
ولیو مہم سے متعلق اکثر لوگوں میں منفی تاثر پایا جاتا تھا جب کہ شدت پسن
دوں کے پروپیگنڈا کی وجہ سے یہاں کے لوگ اپنے بچوں کو پولیو سے بچاؤ کے ق
طرے پلوانے سے انکار کرتے رہے ہیں۔ تاہم موثر آگاہی مہم اور مسلسل انسداد
 پولیو کے باعث ماضی کی نسبت یہاں صورتحال میں بہتری دیکھی گئی۔ اس وقت پ
اکستان اور افغانستان دنیا کے وہ آخری دو ممالک ہیں جہاں انسانی جسم کو م
فلوج کر دینے والی بیماری پولیو کے وائرس پر تاحال پوری طرح سے قابو نہیں
                                                      پایا جا سکا ہے۔ 

