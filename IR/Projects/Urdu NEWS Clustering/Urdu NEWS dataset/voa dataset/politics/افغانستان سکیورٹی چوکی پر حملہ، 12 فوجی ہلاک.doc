 
                         افغانستان: سکیورٹی چوکی پر حملہ، 12 فوجی ہلاک

  
افغانستان میں اس سے قبل بھی ایسے واقعات رونما ہو چکے ہیں کہ جن میں فوج
 یا پولیس کے اہلکار شدت پسندوں سے جا ملے اور اپنے ہی ساتھیوں کی ہلاکت 
                                                           کا سبب بنے۔

  
                                       Tue, 27 Sep 2016 18:33:58 +0500

  
فائل فوٹو Print افغانستان میں اس سے قبل بھی ایسے واقعات رونما ہو چکے ہ
یں کہ جن میں فوج یا پولیس کے اہلکار شدت پسندوں سے جا ملے اور اپنے ہی س
اتھیوں کی ہلاکت کا سبب بنے۔ افغانستان کے شمالی صوبہ قندوز میں افغان فو
ج کی ایک سکیورٹی چوکی پر شدت پسندوں کے حملے میں کم ازکم 12 اہلکار مارے
 گئے ہیں۔ حکام نے منگل کو بتایا کہ یہ حملہ پیر کو دیر گئے مرکزی شہر قن
دوز کے مضافات میں ہوا جس میں حملہ آوروں کو مبینہ طور پر دو فوجیوں کی م
دد حاصل تھی۔ صوبائی گورنر کے ایک ترجمان محمود دانش کے مطابق چوکی پر 15
 فوجی موجود تھے اور بظاہر دو فوجیوں نے حملہ آوروں کو معاونت فراہم کی۔ 
طالبان کے ترجمان ذبیح اللہ مجاہد نے اس حملے کی ذمہ داری قبول کرتے ہوئے
 دعویٰ کیا کہ چوکی اور یہاں موجود اسلحہ ان کے جنگجوؤں کے قبضے میں ہے۔ 
بتایا جاتا ہے کہ یہ چوکی شہر کو محفوظ بنانے کے لیے قائم کیے گئے سکیورٹ
ی حصار میں سے ایک تھی۔ گزشتہ سال طالبان نے حملہ کر کے مختصر وقت کے لیے
 قندوز شہر پر قبضہ کر لیا تھا اور اس کارروائی کو 2001ء میں اقتدار سے ب
ے دخل کیے جانے والے طالبان کی سب سے بڑی کامیابی قرار دیا گیا۔ تاہم افغ
ان سکیورٹی فورسز نے بین الاقوامی معاون فوجی مشن کے تعاون سے کارروائی ک
ر کے قندوز کا قبضہ بحال کروا لیا تھا۔ افغانستان میں اس سے قبل بھی ایسے
 واقعات رونما ہو چکے ہیں کہ جن میں فوج یا پولیس کے اہلکار شدت پسندوں س
ے جا ملے اور اپنے ہی ساتھیوں کی ہلاکت کا سبب بنے۔ افغانستان میں سلامتی
 کی ذمہ داریاں مقامی سکیورٹی فورسز کے پاس ہیں لیکن 2014ء کے اواخر میں 
بین الاقوامی افواج کے انخلا کے بعد سے انھیں شدت پسندوں کی طرف سے مختلف
 علاقوں میں مزاحمت کا سامنا رہا ہے۔ ایک طرف جہاں طالبان نے تشدد پر مبن
ی اپنی کارروائیوں میں اضافہ کیا ہے وہیں شدت پسند گروپ داعش بھی ملک کے 
خاص طور پر مشرقی حصوں میں سرگرم ہے۔ ایک سکیورٹی کے معاہدے کے تحت افغان
ستان میں ایک محدود تعداد میں موجود بین الاقوامی افواج مقامی سکیورٹی فو
رسز کو تربیت کے ساتھ ساتھ شدت پسندوں کے خلاف کارروائیوں میں معاونت بھی
                                                    فراہم کر رہی ہیں۔ 

