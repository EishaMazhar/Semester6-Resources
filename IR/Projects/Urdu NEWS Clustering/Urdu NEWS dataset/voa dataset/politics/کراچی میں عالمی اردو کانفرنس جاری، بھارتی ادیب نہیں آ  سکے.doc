 
            کراچی میں عالمی اردو کانفرنس جاری، بھارتی ادیب نہیں آ  سکے

  
سرحدوں پر کشیدگی اور تعلقات میں تلخیوں کی موجودگی کے سبب بھارتی ادیبوں
                                              نے کانفرنس شرکت نہیں کی۔

  
                                       Sat, 03 Dec 2016 00:20:03 +0500

  
Print تبصرے دیکھیں سرحدوں پر کشیدگی اور تعلقات میں تلخیوں کی موجودگی ک
ے سبب بھارتی ادیبوں نے کانفرنس شرکت نہیں کی۔ کراچی میں ان دنوں’نویں عا
لمی اُردو کانفرنس ‘جاری ہے ۔۔۔ مگر کچھ پھیکے پھیکے اندازمیں۔ یہ پھیکا 
پن بھارت کے ادیبوں اور دانش وروں کے کانفرنس میں شرکت نہ کرسکنے کے سبب 
ہے ورنہ پاکستان کا ہر دانشور اور ادیب اس کانفرنس کا حصہ ہے۔ کانفرنس کے
 افتتاحی اجلاس کی سب سے اہم بات بھارت کے معروف ادیب اور دانشور شمیم حن
فی کا براہ راست آڈیو خطاب تھا جو اس وقت دہلی میں ہیں۔ سرحدوں پر کشیدگی
 اور تعلقات میں تلخیوں کی موجودگی کے سبب بھارتی ادیبوں نے کانفرنس شرکت
 نہیں کی۔ ورنہ وہ بھی افتتاحی تقریب میں شرکت کرنے والے پاکستان لکھاریو
ں، ادیبوں اور دانش وروں کے ہمراہ کراچی میں ہوتے۔ مشتاق یوسفی، اسد محمد
 خاں، آئی اے رحمٰن ، زہرا نگاہ، پیرزادہ قاسم، رضا علی عابدی، حسینہ معی
ن، نورالہدیٰ شاہ، فاطمہ حسن،فہمیدہ ریاض، کشور ناہید، آصف اسلم فرخی، پر
وفیسر سحر انصاری، شہناز صدیقی، احمد شاہ، زاہدہ حنا، امداد حسینی، پروفی
سر اعجاز فاروقی، اطہر وقار عظیم اور دیگر سینکڑوں نامور ادیب و شعرا اس 
کانفرنس میں شریک ہیں اور مختلف موضوعات پر ہونے والی نشستوں کی شان ہیں۔
 مختلف نشستوں میں ان کی جانب سے پیش کئے گئے مختلف موضوعات پر مقالوں کو
 عوام نے خوب سراہا اور تالیاں بجابجاکر داد دی۔ یکم دسمبر سے چار دسمبر 
تک آرٹس کونسل کراچی میں جاری اس کانفرنس سے خطاب میں آرٹس کونسل کے چیئ
رمین محمد احمد شاہ نے کہا ’’ یہ کانفرنس زبانوں سے محبت کرنے والوں کا ا
یک قافلہ ہے۔ ساری زبانوں کی نمائندگی یہاں موجود ہے جبکہ ہم فروری میں ق
ومی ثقافتی کانفرنس بھی منعقد کرنے جارہے ہیں۔‘ کانفرنس میں ہر روز مختلف
 موضوعات پر مختلف سیشنز کا اہتمام کیا گیا ہے۔ کانفرنس صبح ساڑھے دس بجے
 شروع ہو کر رات تک جاری رہتی ہے۔ پاکستان بھر سے آئے ہوئے اور تمام مقا
می زبانوں سے تعلق رکھنے والے ادیب کانفرنس میں شریک ہیں۔ کانفرنس کے پہل
ے دن کے تیسرے سیشن میں ”ذکر یار چلے“ کے عنوان سے شیما کرمانی کی تحریکِ
 نسواں کے زیر اہتمام فیض احمد فیض کی زندگی اور شاعری کے بارے میں تمثیل
 اور رقص پر مبنی شاندار پرفارمنس پیش کی گئی جسے خوب عوامی پذیرائی ملی 
۔ اس کی ہدایات انور جعفری نے دیں۔ فیض احمد فیض کی زندگی اور ان کے اشعا
ر کو نوجوان آرٹسٹوں نے رقص اور تمثیل کے ذریعے شرکا کے سامنے پیش کیا۔ 
جمعہ کو کانفرنس کا دوسرا دن تھا جس کے پہلے سیشن میں’ نعت اور ادبی روای
ات‘پر تبادلہ خیال ہوا۔ پروفیسر سحر انصاری کا کہنا تھا کہ’’ نعت گوئی حم
د و نعت لکھنے والوں کے لئے انتہائی معتبر ہے۔ ہمارے نعت گوئی لکھنے والے
 بہت بڑے بڑے شاعر ہیں اور نعت گوئی پر ابھی بھی کام کرنے کی بہت ضرورت ہ
ے۔‘‘ اس سیشن میں رؤف پاریکھ، ڈاکٹر جہاں آراءلطفی، عزیز احسن، شاداب ا
حسانی، تنظیم الفردوس اورعنبرین حسین عنبرنے بھی خطاب کیا۔ دوسرے روز کے 
دوسرے سیشن کا موضوع ’’زبان و ادب کا فروغ اور نصابِ تعلیم‘‘ تھا جس سے ڈ
اکٹر پیر زادہ قاسم نے صدارتی خطاب کیا۔ تیسرے سیشن کا موضوع’چہ مستانہ م
ی رود!....غالب سے اقبال تک‘ تھا جس پر ڈاکٹر نعمان الحق نےلیکچر دیا۔ان 
کا کہنا تھا کہ’’ اقبال کو غالب پر فوقیت حاصل ہے۔ غالب اور اقبال کی پہچ
ان مشترکہ جدید شاعری ہے اور جدید شاعری کی روایت میں حالی کے کردار کو ن
ظر انداز نہیں کیا جاسکتاہے۔ ‘‘ چوتھا سیشن’نئے سماجی ذرائع اور ابلاغ کی
 صورتحال‘ کے موضوع پر تھا اس کے شرکاء ،ہإ رضا علی عابدی، غازی صلاح الد
ین، مظہر عباس، نورالہدیٰ شاہ، ڈاکٹر نعمان نقوی، وسعت اللہ خان اور ڈاکٹ
ر محمدایوب شیخ شامل تھے۔ پانچواں سیشن’پاکستانی زبانیں اور قومی ہم آہن
گی‘ پر رکھا گیا جس سے خطاب میں ڈاکٹر قاسم بگھیونے کہا ہے کہ ہمیں اپنے 
کلچر کو آگے بڑھانے کے لئے خود جدوجہد کرنا ہوگی۔ لوگ مر جاتے ہیں، ثقاف
تیں زندہ رہتی ہیں۔‘‘ چھٹا سیشن مایہء ناز ناول اور افسانہ نگار مرزا اطہ
ر بیگ سے ملاقات پر مشتمل تھا جس کی میزبانی ڈاکٹر آصف فرخی نے انجام دی
۔ مرزا اطہر بیگ نے کہا ہے کہ میرے ناول میں میرا تنقیدی نقطہ نظر بھی مو
جود ہے۔ میری ناول نگاری کا سفرجاری ہے۔ ٹی وی ڈرامہ میری تسکین نہیں ،می
ں نے ڈرامے آمدنی کی غرض سے لکھے۔ اس سے ادب کا کوئی تعلق نہیں تھا، لیک
ن ڈرامے سے میری ناول نگاری کو بہت فائدہ ہوا۔ میری ہر سیریل ایک ناول نظ
ر آتا ہے، میں ڈرامہ لکھتا تھا تو لوگ کہتے ہیں فلسفہ لکھتا ہے، میرا ڈر
امہ ”دوسرا آسمان “ایک مقبول ڈرامہ تھا۔’’ ہفتے کو کانفرنس کا تیسر ا دن
 ہے اور پورے دن میں کل بھی کئی سیشنز منعقد ہوں گے۔ Waseem A. Siddiqui 
                  reports for VOA Urdu Web from Karachi تبصرے دکھائیں 

