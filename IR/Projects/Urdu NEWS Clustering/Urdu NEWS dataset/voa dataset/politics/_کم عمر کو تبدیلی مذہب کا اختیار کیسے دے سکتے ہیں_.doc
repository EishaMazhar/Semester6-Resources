 
                    'کم عمر کو تبدیلی مذہب کا اختیار کیسے دے سکتے ہیں'

  
پاکستان ہندو کونسل کے سرپرست اعلیٰ رمیشن ونکوانی نے منگل کو وائس آف ام
ریکہ سے گفتگو میں کہا کہ اگر صوبائی حکومت کسی دباؤ میں آکر اس قانون کو
        تبدیل کرتی ہے تو اس سے اقلیتوں کے لیے صورتحال خراب ہو سکتی ہے۔

  
                                       Tue, 27 Dec 2016 18:45:08 +0500

  
فائل فوٹو Print پاکستان ہندو کونسل کے سرپرست اعلیٰ رمیشن ونکوانی نے من
گل کو وائس آف امریکہ سے گفتگو میں کہا کہ اگر صوبائی حکومت کسی دباؤ میں
 آکر اس قانون کو تبدیل کرتی ہے تو اس سے اقلیتوں کے لیے صورتحال خراب ہو
 سکتی ہے۔ پاکستان میں ہندو برادری نے غیرمسلموں کے تحفظ کے لیے حال ہی م
یں سندھ اسمبلی سے منظور ہونے والے مسودہ قانون میں ترمیم یا اس کی منسوخ
ی سے متعلق خبروں پر تشویش کا اظہار کرتے ہوئے کہا ہے کہ اس طرح کے کسی ب
ھی قدم سے اقلیتوں میں عدم تحفظ کا احساس بڑھے گا۔ گزشتہ ماہ کے اواخر می
ں سندھ اسمبلی نے یہ مسودہ قانون منظور کیا تھا جس میں کہا گیا تھا کہ اگ
ر کوئی کم عمر یہ دعویٰ کرتا ہے کہ اس نے مذہب تبدیل کر لیا ہے تو اس کو 
قبول نہیں کیا جائے گا لیکن اس بچے کے والدین یا کفیل اپنے خاندان کے ہمر
اہ مذہب تبدیل کرنے کا فیصلہ کر سکتے ہیں۔ اس کا مقصد خاص طور پر صوبہ سن
دھ میں کم عمر ہندو لڑکیوں کے اغوا اور پھر قبول اسلام جیسے واقعات کا تد
ارک ہے۔ جبری تبدیلی مذہب کے لیے قید کی سزائیں اور جرمانے بھی تجویز کیے
 گئے تھے۔ تاہم بعض مذہبی حلقوں کی طرف سے اس شق سمیت بل کی بعض دیگر شقو
ں کو خلاف اسلام قرار دیتے ہوئے کہا گیا تھا کہ ملک میں اسلامی تعلیمات ک
ے خلاف کسی بھی طرح کی قانون سازی نہیں کی جا سکتی۔ اس کے بعد یہ خبریں آ
ئی تھیں کہ سندھ حکومت اس بل پر نظرثانی کے لیے غور کر رہی ہے۔ پاکستان ہ
ندو کونسل کے سرپرست اعلیٰ اور رکن قومی اسمبلی رمیشن ونکوانی نے منگل کو
 وائس آف امریکہ سے گفتگو میں کہا کہ اگر صوبائی حکومت کسی دباؤ میں آکر 
اس قانون کو تبدیل کرتی ہے تو اس سے اقلیتوں کے لیے صورتحال خراب ہو سکتی
 ہے۔ "جب ہم 18 سال سے کم عمر بچے کو شادی کا اختیار نہیں دیتے، ڈرائیونگ
 کا اختیار نہیں دیتے، ووٹ ڈالنے کا اختیار نہیں دیتے تو پھر 18 سال سے ک
م عمر بچے کو تبدیلی مذہب کا اختیار کیسے دے رہے ہیں۔۔۔میں یہ کہتا ہوں ک
ہ اگر کوئی اچھی چیز ہوئی ہے تو اس کو واپس اگر لیں گے تو پھر مشکل ہو گی
۔" سندھ حکومت کے سینیئر وزیر نثار کھوڑو کی طرف سے حال ہی میں یہ بات سا
منے آئی تھی کہ اس بل میں پائے جانے والے ابہام کو دور کیا جائے گا۔ ان ک
ے بقول 18 سال عمر شادی کے لیے رکھی گئی ہے جب کہ اسلام میں چونکہ جبر نہ
یں ہے اس لیے مذہب کی تبدیلی سے متعلق عمر کا تعین کرنے سے قانون سے متعل
ق ابہام جنم لے رہے ہیں۔ رمیش ونکوانی کہتے ہیں کہ وہ اس سلسلے میں ابہام
 دور کرنے کے لیے سندھ میں برسراقتدار جماعت پیپلزپارٹی کے شریک چیئرمین 
اور سابق صدر مملکت آصف علی زرداری سے کہیں گے کہ وہ ایک کل جماعتی کانفر
نس بلائیں اور ان کی بات سنی جائے۔ "میں انھیں قائل کروں گا دنیا کے قانو
ن بتاؤں گا، پاکستان ہی صرف اسلامی ملک نہیں ہے دنیا میں انڈونیشیا بھی ہ
ے، ترکی بھی ہے ملائیشیا اور بنگلہ دیش بھی ہے ان سب ملکوں کا ہم حوالہ د
ے سکتے ہیں کہ کہیں بھی ایسے نہیں ہے۔" پاکستان میں غیر مسلموں کی طرف سے
 اکثر و بیشتر امتیازی سلوک کی خبریں سامنے آتی رہتی ہیں اور حالیہ برسوں
 میں ایسے واقعات بھی رونما ہوئے ہیں کہ جن میں سیکڑوں کی تعداد میں خاص 
طور پر سندھ میں آباد ہندو برادری کے لوگ نقل مکانی کر کے بھارت چلے گئے۔
 تاہم صوبائی اور مرکزی حکومتوں کا کہنا ہے کہ وہ اقلیتوں کو حاصل آئینی 
حقوق کی پاسداری کو یقینی بنانے کے لیے ہر ممکن اقدام کر رہی ہیں۔ Nasir 
Mehmood is a broadcast TV, radio and web journalist reporting from VOA
                                                            Islamabad 

