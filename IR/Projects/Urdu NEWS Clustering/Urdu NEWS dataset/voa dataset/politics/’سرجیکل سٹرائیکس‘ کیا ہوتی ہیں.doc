 
                                        ’سرجیکل سٹرائیکس‘ کیا ہوتی ہیں

  
سرجیکل سٹرائیکس کے بارے میں تجزیہ کاروں کا کہنا ہے کہ بڑے پیمانے پر لڑ
ائی سے بچنے کے لیے مخصوص متعین اہداف کو نشانہ بنانے کو’سرجیکل سٹرائیکس
                                                        ‘ کہا جاتا ہے۔

  
                                       Thu, 29 Sep 2016 18:11:22 +0500

  
فائل فوٹو Print تبصرے دیکھیں سرجیکل سٹرائیکس کے بارے میں تجزیہ کاروں ک
ا کہنا ہے کہ بڑے پیمانے پر لڑائی سے بچنے کے لیے مخصوص متعین اہداف کو ن
شانہ بنانے کو’سرجیکل سٹرائیکس‘ کہا جاتا ہے۔ بھارت کی طرف سے جمعرات کو 
کہا گیا کہ اُس نے کشمیر کے علاقے میں عسکریت پسندوں کے ٹھکانوں کے خلاف 
’سرجیکل سٹرائیکس‘ کی ہیں لیکن پاکستان اس بات سے انکار کرتا ہے کہ ایسی 
کوئی کارروائی ہوئی۔ سرجیکل سٹرائیکس درحقیقت ہوتی کیا ہیں اور یہ کس مقص
د کے لیے کی جاتی ہیں، اس بارے میں تجزیہ کاروں کا کہنا ہے کہ بڑے پیمانے
 پر لڑائی سے بچنے کے لیے مخصوص متعین اہداف کو نشانہ بنانے کو ’سرجیکل س
ٹرائیکس‘ کہا جاتا ہے۔ قائد اعظم یونیورسٹی سے وابستہ ظفر جسپال کہتے ہیں
 کہ ’’آپ ایک ہدف کی شناخت کرتے ہیں۔۔۔ آپ کا مقصد صرف ٹارگٹ کو اسٹرائیک
 کرنا ہوتا ہے یہ بنکر بھی ہو سکتا ہے، اڈہ بھی ہو سکتا ہے، فوجی تنصیب ب
ھی ہو سکتی ہے۔۔۔ عام طور پر سرجیکل اسٹرائیک سے یہی مطلب لیا جاتا ہے۔‘‘
 تاہم اُنھوں نے اس خدشے کا اظہار بھی کیا کہ سرجیکل سٹرائیکس کے سبب لڑا
ئی کا دائرہ پھیل بھی سکتا ہے۔ ’’آپ ایک چیز نہ بھولیں کہ جو لڑائی ہے اس
 کی اپنی کئی جہتیں ہوتی ہیں۔۔۔ تو ہو سکتا ہے کہ یہ بڑھ جائے اور پھر دو
نوں ملکوں کے پاس آپشن نہیں رہ جائے گی۔‘‘ تجزیہ کار رسول بخش ریئس کہتے 
ہیں کہ اس طرح کی مخصوص کارروائیوں میں کسی دوسرے علاقے میں فوج کو نہیں 
رکھا جاتا، بلکہ کارروائی کر کے فورسز واپس لوٹ جاتی ہیں۔ ’’کسی ملک کے ا
ندر جا کر ہدف کو نشانہ بنائیں اور آپ فوراً واپس آ جائیں۔۔۔جو نقصان کرن
ا چاہتے ہیں وہ نقصان کرنے کے بعد۔۔۔آپ کا فوجی ایکشن بھی ہو سکتا ہے ائی
ر فورس کے ذریعے بھی (ایسے کارروائی) ہو سکتی ہے۔‘‘ اُن کے بقول اس طرح ک
ی کارروائی حکمت عملی کے تحت اچانک کی جاتی ہے۔ تاہم تجزیہ کاروں کا کہنا
 ہے کہ پاکستان اور بھارت کے تعلقات کی نوعیت میں اس طرح کی ’سٹرائیکس‘ ک
و باقاعدہ جنگ کا حصہ سمجھا جا سکتا ہے جو کہ اُن کے بقول خطے کے امن کے 
لیے نقصان دہ ہو گا۔ Muhammed Ishtiaq reports for VOA Urdu Service from
                                              Islamabad تبصرے دکھائیں 

