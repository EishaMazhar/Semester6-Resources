 
                 کیلیفورنیا: کلب میں آتشزدگی سے درجنوں ہلاکتوں کا خدشہ

  
آگ اس قدر تیزی سے بھڑکی اور پوری عمارت کو اپنی لپیٹ میں لے لیا کہ آگ ب
جھانے والے عملے کے 55 کارکنوں کو آتشزدگی پر قابو پانے میں چار گھنٹے لگ
                                                                    ے۔

  
                                       Sun, 04 Dec 2016 09:43:55 +0500

  
Print آگ اس قدر تیزی سے بھڑکی اور پوری عمارت کو اپنی لپیٹ میں لے لیا ک
ہ آگ بجھانے والے عملے کے 55 کارکنوں کو آتشزدگی پر قابو پانے میں چار گھ
نٹے لگے۔ امریکہ کی ریاست کیلیفورنیا میں آتشزدگی کے باعث کم از کم نو اف
راد ہلاک ہو گئے ہیں جب کہ حکام نے خدشہ ظاہر کیا ہے کہ مرنے والوں کی تع
داد 40 تک پہنچ سکتی ہے۔ یہ واقعہ جمعہ کو دیر گئے آکلینڈ شہر میں واقع ا
یک گودام جس کو بعد ازاں آرٹسٹ اسٹوڈیو میں تبدیل کر دیا گیا تھا، میں پی
ش آیا اور اس وقت یہاں ایک پارٹی جاری تھی۔ آکلینڈ میں آگ بجھانے کے محکم
ے کی سربراہ ٹریسا ڈیلوک ریڈ کا کہنا تھا کہ کم از کم 25 افراد لاپتا ہیں
 جو حکام کے خیال میں شہر کی حالیہ تاریخ کی بدترین آتشزدگی میں مارے جا 
چکے ہیں۔ تاحال آتشزدگی کی وجوہات معلوم نہیں ہو سکی ہیں لیکن ایسے واقعا
ت کی تحقیقات کرنے والے تفتیش کاروں نے بھی یہاں اپنی کارروائی شروع کر د
ی ہے۔ حکام کے مطابق جائے وقوع پر آتشزدگی کے وقت ڈانس پارٹی جاری تھی او
ر عمارت سے ہنگامی حالت میں نکلنے کا صرف ایک ہی راستہ تھا جو دوسری منزل
 سے لکڑی کے تختوں سے بنایا گیا تھا۔  الامیڈا کاونٹی کے شیرف کے ترجمان 
سارجنٹ رے کیلے کا کہنا تھا کہ "بظاہر ایسا لگتا ہے کہ یا تو آپ یہاں سے 
نکل جائیں یا پھر پھنسے رہیں۔" آگ اس قدر تیزی سے بھڑکی اور پوری عمارت ک
و اپنی لپیٹ میں لے لیا کہ آگ بجھانے والے عملے کے 55 کارکنوں کو آتشزدگی
 پر قابو پانے میں چار گھنٹے لگے۔ ٹریسا ریڈ کا کہنا تھا کہ تاحال اس پور
ی عمارت کا مکمل جائزہ نہیں لیا جا سکا ہے جس کی چھت بھی گر چکی ہے اور ا
سی باعث اہلکاروں کو کام میں فی الوقت دشواری کا سامنا ہے۔ "تاحال اس عما
رت میں داخل ہونے کے راستے بہت ہی کم ہیں اور یہ بہت خطرناک ہیں۔" آگ بجھ
انے والے عملے نے ہفتہ کو بڑے آروں کے ساتھ عمارت کے ملبے کو کاٹ کر عمار
ت میں داخل ہونے کی راہ بنائی اور یہ معلوم ہوا کہ یہاں آگ بجھانے کا انت
ظام نہیں تھا۔ حکام کے مطابق اس عمارت میں لگ بھگ پچاس لوگ رہائش رکھے ہو
ئے تھے جب کہ جمعہ کو ہونے والی پارٹی کے لیے فیس بک پر جاری کیے گئے ایک
 پیغام سے پتا چلتا ہے کہ واقعے کے وقت یہاں کم ازکم 176 افراد موجود تھے
                                                                    ۔ 

