 
                 بھارتی کشمیر: نو عمر لڑکے کی ہلاکت پر مظاہروں میں شدت

  
بھارتی سکیورٹی فورسز نے مظاہرین کو منتشر کرنے کے لیے آنسو گیس کے گولے 
                پھینکے اور پیلٹ گن (چھَروں والی بندوق) کا استعمال کیا۔

  
                                       Sat, 08 Oct 2016 14:41:33 +0500

  
فائل فوٹو Print بھارتی سکیورٹی فورسز نے مظاہرین کو منتشر کرنے کے لیے آ
نسو گیس کے گولے پھینکے اور پیلٹ گن (چھَروں والی بندوق) کا استعمال کیا۔
 بھارت کے زیر انتظام کشمیر میں ایک بھارت مخالف مظاہرے کے دوران جھڑپ می
ں ایک نوعمر لڑکے کی ہلاکت کے بعد مظاہروں میں شدت دیکھی جا رہی ہے۔ ہفتہ
 کو ہزاروں افراد نے سری نگر میں مرنے والے 12 سالہ لڑکے کی میت لے کر شہ
دا قبرستان کی طرف مارچ کیا اور اس دوران "جاؤ بھارت، واپس جاؤ" اور "ہم 
مانگیں آزادی" کے نعرے بلند کیے۔ بھارتی سکیورٹی فورسز نے مظاہرین کو منت
شر کرنے کے لیے آنسو گیس کے گولے پھینکے اور پیلٹ گن (چھَروں والی بندوق)
 کا استعمال کیا۔ یہ لڑکا جمعہ کو پیلٹ گن کے چَھرے لگنے سے شدید زخمی ہو
گیا تھا اور ہفتہ کو علی الصبح اسپتال میں زخموں کی تاب نہ لاتے ہوئے دم 
توڑ گیا۔ مقامی لوگوں کا کہنا ہے کہ یہ لڑکا مظاہرے سے تقریباً 30 فٹ دور
 اپنے گھر کے اندر تھا جب مظاہرین اور پولیس کے درمیان جھڑپ کے دوران اس 
لڑکے کو بھی چَھرے لگے۔ تاہم پولیس کا موقف ہے کہ یہ لڑکا مظاہرے میں شری
ک تھا۔ جمعہ کو ہونے والی اس جھڑپ میں کم ازکم 50 افراد زخمی ہوگئے تھے۔ 
ہفتہ کو بھی سری نگر میں صورتحال اس وقت ابتر ہو گئی جب بھارت مخالف مظاہ
رہ کرنے والوں کے ساتھ وہ لوگ بھی شامل ہو گئے جو مرنے والے لڑکے کی تدفی
ن کے لیے جا رہے تھے۔ تین ماہ قبل ایک علیحدگی پسند کمشیری کمانڈر برہان 
وانی کی سکیورٹی فورسز سے ساتھ جھڑپ میں ہلاکت کے بعد سے بھارت کے زیر ان
تظام کشمیر میں صورتحال کشیدہ ہے جہاں کرفیو اور سکیورٹی فورسز کی بھاری 
نفری کے باوجود بھارت مخالف مظاہرے روز کا معمول بن چکے ہیں۔ مظاہروں کے 
دوران جھڑپوں میں اب تک ایک سو سے زائد ہلاک اور سیکڑوں زخمی ہو چکے ہیں۔
                                                                      

