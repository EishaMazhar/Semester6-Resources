 
                          مردم شماری کے بارے میں خواجہ سراؤں کے تحفظات

  
خواجہ سراؤں کے حقوق کے ایک سرگرم کارکن قمر نسیم نے وائس آف امریکہ سے گ
              فتگو میں کہا کہ عدالت عظمٰی کے حکم پر عملدرآمد ضروری ہے۔

  
                                       Fri, 17 Mar 2017 18:10:20 +0500

  
فائل فوٹو Print تبصرے دیکھیں خواجہ سراؤں کے حقوق کے ایک سرگرم کارکن قم
ر نسیم نے وائس آف امریکہ سے گفتگو میں کہا کہ عدالت عظمٰی کے حکم پر عمل
درآمد ضروری ہے۔ پاکستان میں چھٹی مردم و خانہ شماری کا پہلا مرحلہ جاری 
ہے۔ ملک میں 19 سال بعد ہونے والی اس مردم شماری میں پہلی مرتبہ خواجہ سر
اؤں کا شمار بھی کیا جانا ہے لیکن خواجہ سراؤں کا کہنا ہے کہ سپریم کورٹ 
کے حکم کے باوجود مرد شماری کے فارم میں اُن کی جنس سے متعلق الگ خانہ نہ
یں بنایا گیا ہے۔ خواجہ سراؤں کے حقوق کے ایک سرگرم کارکن قمر نسیم نے وا
ئس آف امریکہ سے گفتگو میں کہا کہ عدالت عظمٰی کے حکم پر عملدرآمد ضروری 
ہے۔ ’’ہمیں یہ یقین دلایا گیا کہ جو فارم بنے گا اس کے اندر خواجہ سراﺅں 
کا خانہ شامل کیا جائے گا لیکن ہمیں مایوسی ہوئی کہ وہی پرانے فارم استعم
ال کیے گئے اور نیا کوئی فارم نہیں چھاپا گیا لیکن کہا یہ جا رہا ہے کہ ہ
دایت کی گئی ہے کہ جو لوگ فارم پر کر رہے ہیں وہ کالم کے اندر تین لکھیں 
اگر کوئی خود کو خواجہ سرا سمجھتا ہے یا ڈکلئیر کرتا ہے ۔۔۔۔ ہمیں لگتا ہ
ے کہ بہت سارے خواجہ سرا ایسے ہیں جن کے پاس آج بھی پاکستان کے اندر اپنی
 من پسند کی جو جنس ہے اس کی شناخت موجود نہیں ہے۔‘‘ اُدھر چیف کمشنر شما
ریات آصف باجوہ نے جمعہ کو ایک نیوز کانفرنس میں کہا کہ لاہور ہائی کورٹ 
اور سپریم کورٹ کے حکم کے مطابق خواجہ سراؤں کے اندارج کے لیے عملے کو ہد
ایات جاری کر دی گئی ہیں۔ ’’ابھی جو جنس کے خانے میں کوڈ ہیں اس میں کوڈ 
1 مرد کے لیے۔ 2 عورت کے لیے اور 3 تھا مخنث کے لیے۔۔۔ (عدلیہ کے) حکم کے
 مطابق تین مزید کوڈ ڈالیں جا رہے ہیں جو کہ کوڈ 4 معذور مرد کے لیے، 5 م
عذور عورت کے لیے اور 6 معذور مخنث کے لیے۔۔۔۔ تو ہم نے ہدایات کل ہی تیا
ر کر کے اپنے فیلڈ عملے کو بھیج دی ہیں سول کو بھی بھیج دی ہیں اور فوج و
الوں کو بھی بھیج دی ہیں اور پریس میں اس کی تشہیر بھی کی گئی۔‘‘ خواجہ س
راؤں کے حقوق کے ایک اور سرگرم کارکن ندیم کشش کہتے ہیں کہ مردم و خانہ ش
ماری کی ٹیموں میں اگر اُن کے نمائندے بھی شامل کر لیے جائیں تو اُن کے ب
قول یہ کام بہتر انداز میں آگے بڑھ سکتا ہے۔ ’’جس طرح دوسرے محکموں کے لو
گ جا رہے ہیں مردم شماری کے لیے اگر ہر علاقے سے ایک خواجہ سرا کو بھی سا
تھ رکھ لیا جاتا تو وہ زیادہ آسانی سے بتا سکتا کہ یہاں کتنے خواجہ سرا ہ
یں اور اس سے ہمارے دل کو تسلی بھی ہو جاتی۔‘‘ دریں اثنا بعض شکایات کے ب
عد چیف کمشنر شماریات آصف باجوہ نے جمعہ کو واضح کیا کہ کوائف جمع کرنے ک
ے لیے عملے کو پینسل کا استعمال کرنے کی اجازت نہیں ہے۔ ملک میں آخری مرد
م شماری 1998ء میں ہوئی تھی، آئین کے مطابق ہر دس سال بعد یہ عمل ضروری ہ
ے لیکن مختلف وجوہات بشمول ملک میں سلامتی کی صورت حال کے تناظر میں یہ ع
مل مسلسل تاخیر کا شکار ہوتا رہا اور اب 15 مارچ کو 19 سال کے بعد مردم ش
ماری کا عمل شروع کیا گیا ہے۔ اس دوران سکیورٹی کے انتہائی سخت انتظامات 
کیے گئے ہیں اور اس عمل کے لیے دو لاکھ فوجی اہلکار تعینات کیے گئے ہیں۔ 
         Muhammed Ishtiaq reports for VOA Urdu Service from Islamabad 

