 
                   پاکستان کو دنیا میں تنہا کر دیں گے: بھارتی وزیراعظم

  
انھوں نے پاکستان کے عوام کو مخاطب کرتے ہوئے کہا کہ اگر دونوں ملکوں کو 
لڑائی لڑنی ہے تو یہ "غربت، بے روزگاری اور ناخواندگی کے خلاف لڑیں اور پ
                                 ھر دیکھیں کون اس میں فتحیاب ہوتا ہے۔"

  
                                       Sun, 25 Sep 2016 09:51:12 +0500

  
فائل فوٹو Print انھوں نے پاکستان کے عوام کو مخاطب کرتے ہوئے کہا کہ اگر
 دونوں ملکوں کو لڑائی لڑنی ہے تو یہ "غربت، بے روزگاری اور ناخواندگی کے
 خلاف لڑیں اور پھر دیکھیں کون اس میں فتحیاب ہوتا ہے۔" بھارت کے وزیراعظ
م نریندر مودی نے پاکستان کو مبینہ طور پر دہشت گردی برآمد کرنے والا ملک
 قرار دیتے ہوئے تنقید کا نشانہ بنایا اور کہا کہ وہ اپنے اس پڑوسی ملک ک
و بین الاقوامی برادری میں تنہا کر دیں گے۔ گزشتہ ہفتے بھارتی کشمیر کے ع
لاقے اوڑی میں فوج کے ایک ہیڈکوارٹر پر دہشت گردوں کے حملے سے دونوں ملکو
ں کے درمیان در آنے والی کشیدگی کے بعد یہ پہلا موقع ہے کہ مودی نے عوامی
 اجتماع میں پاکستان پر یہ الزام عائد کیا۔ وہ ہفتہ کو ریاست کیرالہ کے ش
ہر کوجھکوڈ میں اپنی جماعت بھارتیہ جنتا پارٹی کے جلسے سے خطاب کر رہے تھ
ے۔ بھارتی وزیراعظم نے اس موقع پر پاکستان کو تنقید کا نشانہ بناتے ہوئے 
اس کے عوام سے کہا کہ وہ اپنی قیادت سے سوال کریں کہ "دونوں ملکوں نے ایک
 ساتھ آزادی حاصل کی، بھارت دنیا میں سافٹ ویئر برآمد کر رہا تو پاکستان 
دہشت گرد کیوں برآمد کر رہا ہے۔" بھارت کا اصرار ہے کہ اوڑی حملے میں ملو
ث دہشت گردوں کا تعلق مبینہ طور پر پاکستان میں موجود کالعدم شدت پسند تن
ظیم سے ہے۔ تاہم پاکستان بھارتی الزامات کو مسترد کرتے ہوئے اسے کشمیر می
ں جاری کشیدہ صورتحال سے عالمی برادری کی توجہ ہٹانے کی کوشش قرار دیتا ہ
ے۔ بھارتی وزیراعظم نے جلسے سے خطاب میں کہا کہ خطے کے دو اور پڑوسی ملک 
افغانستان اور بنگلہ دیش بھی مبینہ طور پر پاکستان سے ہونے والی دہشت گرد
ی سے متاثر ہو رہے ہیں۔ دونوں ہمسایہ ایٹمی قوتوں کے درمیان اس تازہ کشید
ہ فضا میں بھارت کے بعض حلقوں خصوصاً بھارتیہ جنتا پارٹی کے ہی بعض راہمن
اوں کی طرف سے ایسے سخت بیانات بھی سامنے آئے جن میں پاکستان کے خلاف فوج
ی کارروائی کا مطالبہ کیا گیا۔ تاہم بظاہر اس تلخ بیانیے کی شدت کو کم کر
نے کی کوشش کرتے ہوئے بھارتی وزیراعظم نے کہا کہ وہ عالمی برداری میں پاک
ستان کو سفارتی طور پر تنہا کرنے کی مہم شروع کریں گے۔ انھوں نے پاکستان 
کے عوام کو مخاطب کرتے ہوئے کہا کہ اگر دونوں ملکوں کو لڑائی لڑنی ہے تو 
یہ "غربت، بے روزگاری اور ناخواندگی کے خلاف لڑیں اور پھر دیکھیں کون اس 
میں فتحیاب ہوتا ہے۔" پاکستان کی سیاسی و عسکری قیادت کی طرف سے یہ بیانا
ت سامنے آچکے ہیں کہ کسی بھی جارحیت کی صورت میں وہ اپنی جغرافیائی سرحدو
                                           ں کی بھرپور حفاظت کریں گے۔ 

