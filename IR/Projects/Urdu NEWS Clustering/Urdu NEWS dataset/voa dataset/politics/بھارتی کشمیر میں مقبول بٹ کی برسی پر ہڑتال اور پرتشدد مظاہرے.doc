 
          بھارتی کشمیر میں مقبول بٹ کی برسی پر ہڑتال اور پرتشدد مظاہرے

  
جمعہ کو پولیس نے اِن جماعتوں کے ایک اِتحاد کی طرف سے سرینگر میں واقع ا
قوامِ متحدہ کے فوجی مُبصرین  برائے بھارت و پاکستان کے گرمائی صدردفاتر 
                                     تک مارچ کرنے کی کوشش ناکام بنادی۔

  
                                       Sat, 11 Feb 2017 21:29:13 +0500

  
سری نگر میں مظاہرین کو منشتر کرنھے کے لیے پولیس آنسو گیس کا استعمال کر
 رہی ہے۔ فائل فوٹو Print تبصرے دیکھیں جمعہ کو پولیس نے اِن جماعتوں کے 
ایک اِتحاد کی طرف سے سرینگر میں واقع اقوامِ متحدہ کے فوجی مُبصرین برائ
ے بھارت و پاکستان کے گرمائی صدردفاتر تک مارچ کرنے کی کوشش ناکام بنادی۔
 یوسف جمیل قوم پرست لیڈر اور جموں کشمیر قومی محاذِ آزادی کے ایک بانی م
حمد مقبول بٹ کی 33 ویں برسی پر سنیچر کو وادیءکشمیر میں عام ہڑتال کے دو
راں چند علاقوں میں مسلمان مظاہرین اور حفاظتی دستوں کے درمیان جھڑپیں ہو
ئیں جبکہ گرمائی دارالحکومت سرینگر کے پُرانے حصے میں تین دِن پہلے نافذ 
حفاظتی پابندیاں جاری رہیں۔ سرحدی ضلع کپوارہ میں واقع مقبول بٹ کے آبائی
 گاؤں ترہگام میں جمعہ کی شام کو ایک مشعل بَردار جلوس نکالا گیا اور سنی
چر کی صبح مقامی لوگوں اور جموں کشمیر لبریشن فرنٹ (جے کے ایل ایف) کے کا
رکنوں نے سڑکوں پر آکر مظاہرے کئے اور یہ مُطالبہ دہرایا کہ بٹ کی باقیات
 کو اُن کے اہلِ خانہ کو لوٹایا جائے تاکہ ان کی آبائی وطن میں مُناسب تد
فین کی جاسکے۔ بڑھتے ہوئے تناؤ کے پیش نظر پولیس نے علاقے میں کرفیو جیسی
 سخت پابندیاں لگا دیں۔ مقبول بٹ کو دِلی کی تہاڑ جیل میں 11 فروری 1984 
کو پھانسی دی گئی تھی اور وہیں اُنہیں سپردِ خاک کیا گیا۔ اُن پر کشمیر م
یں 1960 کی دہائی کے وسط میں ایک بھارتی انٹیلی جنس افسر امر چند کو قتل 
کرنے کے مقدمے میں مجرم قرار دیکر مقامی جج نیل کنٹھ گنجو نے موت کی سزا 
سُنائی تھی۔ اِس جج کو جے کے ایل ایف کے جنگجوؤں نے نئی دہلی کے زیرِ انت
ظام کشمیر میں 1989 میں مُسلح جدوجہد کے آغاز پر سرینگر کے ایک بھرے بازا
ر میں گولی مار کر ہلاک کر دیا تھا۔ سرینگر کے عید گاہ مزارِ شہداء میں ک
ھودی گئی پہلی قبر کو مقبول بٹ کی باقیات کے لئے خالی رکھا گیا ہے- استصو
ابِ رائے کا مطالبہ کرنے والی جماعتیں مقبول بٹ اور بھارتی پارلیمان پر پ
ندرہ برس پہلے ہوئے حملے میں مجرم قرار دیئے گئے کشمیری نوجوان محمد افضل
 گورو کی باقیات لوٹانے کے مُطالبے کی تائید کرتی ہیں۔ افضل گورو کو تہاڑ
 جیل میں ہی 9 فروری 2013 کو تختئہ دار پر لٹکایا گیا تھا اور وہیں دفنای
ا گیا۔ جمعہ کو پولیس نے اِن جماعتوں کے ایک اِتحاد کی طرف سے سرینگر میں
 واقع اقوامِ متحدہ کے فوجی مُبصرین برائے بھارت و پاکستان کے گرمائی صدر
دفاتر تک مارچ کرنے کی کوشش ناکام بنادی۔ اِتحاد نے لوگوں سے اپیل کی تھی
 کہ وہ شہر کے تاریخی لال چوک میں جمع ہوجائیں جہاں سے ایک جلوس کی صورت 
میں گپکار روڑ پر واقع فوجی مبصرین کے صدر دفاتر پر جاکر مبصرین کو ایک ی
ادداشت پیش کی جائے گی جس میں مقبول بٹ اور افضل گورو کی باقیات کولوٹانے
 اور کشمیر کے دونوں حصوں میں رائے شماری کرانے کا مُطالبہ کیا جائے گا۔ 
پولیس نے اس موقع پر جے کے ایل ایف کے سربراہ محمد یاسین ملک کر گرفتار ک
رکے سرینگر کی مرکزی جیل مُنتقل کردیا۔ مقبول بٹ اور افضل گورو کی برسیوں
 کے موقع پر پولیس نے بیشتر آزادی پسند لیڈروں اور سرکردہ کارکنوں کو اُن
 کے گھروں میں نظربند کردیا تھا۔ تاہم میرواعظ عمر فاروق کی خانہ نظر بند
ی سنیچر کو اُس وقت ختم کی گئی جب یہ خبر آئی وہ ایک بیٹے کے باپ بن گئے 
ہیں۔ میرواعظ نے اِس کی تصدیق کرتے ہوئے اس نامہ نگار کو بتایا اُنہیں شہ
ر کے اُس اسپتال تک جانے کی اِجازت دی گئی جہاں اُن کی اہلیہ شیبا مسعودی
 نے جو امریکہ میں پیدا ہوئیں اور پلی بڑھیں اپنی تیسری اولاد کو جنم دیا
۔ اِن کے پہلے دو بیٹیاں آٹھ سالہ مریم اور چھہ سالہ زینب ہیں۔ میرواعظ ن
ے وائس آف امریکہ کو بتایا کو اُن کا اپنے بیٹے کا نام یوسف یا اِبراہیم 
                                    رکھنے کا اِرادہ ہے۔ تبصرے دکھائیں 

