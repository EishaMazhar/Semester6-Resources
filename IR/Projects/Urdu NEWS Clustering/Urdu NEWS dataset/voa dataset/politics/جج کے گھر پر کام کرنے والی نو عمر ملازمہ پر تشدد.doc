 
                      جج کے گھر پر کام کرنے والی نو عمر ملازمہ پر تشدد

  
اس واقعہ کا ذکر سماجی میڈیا پر آنے کے بعد پولیس نے کارروائی کرتے ہوئے 
لڑکی کو جج کے گھر سے برآمد کر کے اسے ایک مقامی میجسٹریٹ کی عدالت میں پ
                                                               یش کیا۔

  
                                       Fri, 30 Dec 2016 18:43:28 +0500

  
فائل فوٹو Print اس واقعہ کا ذکر سماجی میڈیا پر آنے کے بعد پولیس نے کار
روائی کرتے ہوئے لڑکی کو جج کے گھر سے برآمد کر کے اسے ایک مقامی میجسٹری
ٹ کی عدالت میں پیش کیا۔ پاکستان میں خواتین، بچوں اور خاص طور پر معاشرے
 کے کمزور طبقات کے خلاف تشدد کے واقعات آئے روز رونما ہوتے رہتے ہیں جن 
کے خلاف نا صرف انسانی حقوق کے سرگرم کارکن آواز بلند کرتے ہیں بلکہ مقام
ی ذرائع ابلاغ میں بھی ان معاملات کو اٹھایا جاتا ہے۔ ایسا ہی ایک واقعہ 
وفاقی دارالحکومت اسلام آباد میں پیش آیا جہاں ایک ضلعی جج کے گھر پر کام
 کرنے والی ایک کم عمر لڑکی کو تشدد کا نشانہ بنایا گیا۔ اس واقعہ کا ذکر
 سماجی میڈیا پر آنے کے بعد پولیس نے کارروائی کرتے ہوئے لڑکی کو جج کے گ
ھر سے برآمد کر کے اسے ایک مقامی مجسٹریٹ کی عدالت میں پیش کیا جہاں اس ن
ے اپنے خلاف ہونے والے تشدد کی تفصیل بتائی۔ اسلام آباد پولیس کے ایک انس
پکٹر خالد اعوان نے وائس آف امریکہ سے گفتگو میں کہا کہ لڑکی کے بیان کے 
بعد اس واقعہ کا مقدمہ درج کر کے تفتیش شروع کر دی ہے۔ خالد اعوان نے کہا
 کہ پولیس کی ابتدائی تفتیش میں یہ بات سامنے آئی کہ لڑکی ایک مقامی جج ک
ے گھر پر بطور گھریلو ملازمہ کام کرتی تھی جہاں اسے تشدد کا نشانہ بنایا 
گیا جس کی وجہ سے اس کی ایک آنکھ، چہرے اور ہاتھ پر شدید زخم آئے۔ پولیس 
کا کہنا ہے کہ لڑکی کے طبی معائنے میں بھی اس بات کی تصدیق کی گئی ہے۔ ان
سپکڑ خالد نے کہا کہ لڑکی کے بیان کے مطابق جج کی اہلیہ اس واقعہ میں مبی
نہ طور پر ملوث ہے۔ انہوں نے کہا کہ پولیس اس معاملے کی تمام پہلوؤں سے ت
فتیش کر رہی ہے۔ بچوں کے حقوق کے تحفظ کے لیے کام کرنے والی ایک غیر سرکا
ری تنظیم سوسائٹی فار پروٹیکشن آف رائیٹس آف چائلڈ کی ایک عہدیدار قدسیہ 
محمود نے اس واقعہ پر افسوس کا اظہار کرتے ہوئے اس ایک گھناؤنا فعل قرار 
دیا۔ "اگر ہم بطور شہری دیکھیں تو ہر جگہ ہمیں بچے کام کرتے ہوئے نظر آتے
 ہیں، مثال کے طور پر ورکشاپ میں جائیں تو اکثر چھوٹے بچوں کو کام کرتے ہ
وئے دیکھیں گے۔ اس طرح آپ گھروں میں اکثر بچے (گھریلو ملازم کے طور پر) ک
ام کرتے نظر آئیں گے لیکن ان بچوں کے حقوق کے لیے بہت کم آواز اٹھائی جات
ی ہے۔۔" قدسیہ محمود نے کہا کہ بچے اپنا تحفظ کرنے کے قابل نہیں ہوتے اس 
لیے ان کے خلاف تشدد کے واقعات اکثر پیش آتے رہتے ہیں۔ "بچے جس بھی شعبے 
میں کام کریں تو انہیں تشدد کا سامنا کرنا پڑتا ہے کیونکہ وہ کمزور ہیں چ
اہے وہ گھروں میں بطور ملازم یا بطور چائلڈ لیبر کام کریں ۔۔۔وہ اپنے لیے
 آواز نہیں اٹھا سکتے ہیں انہیں جسمانی اور جنسی تشدد کے ساتھ ساتھ نفسیا
تی دباؤ کا بھی سامنا کرنا پڑتا ہے۔" انہوں نے کہا کہ بچوں کے خلاف تشدد 
کے واقعات کی روک تھام کے لیے جہاں موثر قانون سازی اور سخت سزائیں ضروری
 ہیں وہیں ان کے بقول یہ معاشرے کی اجتماعی ذمہ داری ہے کہ وہ ایسے واقعا
ت کے خلاف آواز اٹھائے۔ ایک اندازے کے مطابق پاکستان میں ڈھائی کروڑ سے ز
ائد بچے اسکول سے باہر ہیں اور ان کی ایک بڑی تعداد اپنے گھر والوں کی مع
                                 اشی مدد کے لیے کام کرنے پر مجبور ہے۔ 

