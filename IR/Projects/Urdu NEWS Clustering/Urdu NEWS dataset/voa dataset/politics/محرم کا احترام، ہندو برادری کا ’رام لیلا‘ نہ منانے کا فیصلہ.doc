 
           محرم کا احترام، ہندو برادری کا ’رام لیلا‘ نہ منانے کا فیصلہ

  
ہندو ہونے کے باوجود راجیش ہر سال محرم کے موقع پر تعزیہ بناتے ہیں اور ک
ے ایم سی کے ڈپو نمبر 11 پر اس کی کئی دن تک زیارت کرائی جاتی ہے۔ ان کا 
                  تعزیہ سات محرم کو نکلنے والے جلوس کا اہم حصہ ہوتا ہے

  
                                       Wed, 12 Oct 2016 23:25:12 +0500

  
Print تبصرے دیکھیں ہندو ہونے کے باوجود راجیش ہر سال محرم کے موقع پر تع
زیہ بناتے ہیں اور کے ایم سی کے ڈپو نمبر 11 پر اس کی کئی دن تک زیارت کر
ائی جاتی ہے۔ ان کا تعزیہ سات محرم کو نکلنے والے جلوس کا اہم حصہ ہوتا ہ
ے کراچی کے کئی علاقے جیسے نارائن پورا، بھیم پورا اور لائٹ ہاؤس پر واق
ع سوامی نارائن مندر کمپاؤنڈ پچھلے دس بارہ دن سے مسلسل جگما رہے تھے۔ ی
ہاں ہندؤ اور سکھ برادری کی اکثریت آباد ہے۔ دس دنوں سے یہاں ’نوراتری‘
 اور’دسہرے‘ کے تہواروں کا جشن منایا جا رہا تھا۔ دسہرا دس اور نو راتری۔
۔ جیسا کہ نام سے ظاہر ہے، بالترتیب نو اور دس دن تک منایا جاتا ہے۔ دسہر
ا نوراتری کے اختتام پر منایا جاتا ہے اور اس کے 20 دن بعد دیوالی کا تہو
ار آتا ہے۔ ان 10 دنوں میں ہر رات رام اور سیتا کی روایتی کہانی ’رام لی
لا‘ کو اسٹیج پر مختلف کرداروں کی شکل میں ڈھال کر پیش کیا جاتا ہے۔ تہوا
ر کے آخری دن برائی کے دیوتا ’راون‘ کا تقریباً 50 فٹ اونچا پتلا جلایا 
جاتا ہے۔ پتلے میں پٹاخے بھرے ہوتے ہیں اور آگ لگنے سے وہ باری باری پھٹ
تے ہیں اور انہی کے شور میں یہ تہوار اپنے اختتام کو پہنچتا ہے۔ لیکن اس 
بار دسہرا، نوراتری اور محرم قریب قریب تاریخوں پر تھے۔ تاہم، مذہبی ہم ا
ٓہنگی کو فروغ دینے کی غرض سے کراچی کی ہندو برادری نےمحرم الحرام کے احت
رام میں ’رام لیلا‘ پیش نہ کرنے کا اعلان کیا، جبکہ راون کا پتلا بھی نہ 
جلائے جانے کا فیصلہ ہوا اور اس پر عمل درآمد بھی ہوا۔ سوامی نارائن مند
ر کی انتظامیہ کے نائب صدر کشن لال نے وی او اے سے بات چیت میں کہا ’’ہم 
سے کسی نے ایسا کرنے کے لئے نہیں کہا۔ لیکن، مسلمان ہمارے بھائی ہیں۔ وہ 
ہمارا احترام کرتے ہیں اور ہم ان کا۔ محرم کا تقاضہ ہی یہی ہے کہ اس روز 
پیش آنے والے واقعے کا احترام کیا جائے۔لہذا، ہم نے اپنے طور پر یہ فیصل
ہ کیا۔‘‘ تعزیہ سازی میں ہندوؤں کا حصہ سول اسپتال کے قریب واقع نارائن 
پورا ایک ایسا کمپاؤنڈ ہے جہاں کئی ہزار ہندو، سکھ اور دیگر مذاہب کے ما
ننے والے رہتے ہیں۔ تاہم، اکثریت ہندوؤں کی ہے۔ راجیش بھی انہی میں سے ا
یک ہیں۔ لیکن، ہندو ہونے کے باوجود وہ ہر سال محرم کے موقع پر تعزیہ بنات
ے ہیں اور کے ایم سی کے ڈپو نمبر 11 پر اس کی کئی دن تک زیارت کرائی جاتی
 ہے۔ ان کا تعزیہ سات محرم کو نکلنے والے جلوس کا اہم حصہ ہوتا ہے۔ وی او
 اے کے نمائندے سے گفتگو میں راجیش، ان کے قریبی دوست اوما اور ایک نوجوا
ن لکشمن نے بتایا ’’راجیش کے پاس تعزیہ سازی کا باقاعدہ لائسنس موجود ہے 
اور پہلی مرتبہ یہ لائسنس ان کے دادا نے حاصل کیا تھا۔ یہ واقع 70 سال سے
 بھی زیادہ پرانا ہے۔ اس وقت کا جبکہ پاکستان معرض وجود میں بھی نہیں آی
ا تھا‘‘۔ راجیش میں تعزیہ سازی کا فن نسل در نسل منتقل ہوا ہے۔ دادا نے ا
س کا آغاز کیا جبکہ راجیش کے والد بھی عمر بھر تعزیہ سازی میں پیش پیش ر
ہے اور اب راجیش یہی فریضہ سالوں سے انجام دے رہے ہیں۔ علاقہ مکینوں نے ب
تایا کہ نارائن پورا سے شروع ہی سے صرف ایک تعزیہ نکلتا ہے جو راجیش جی ک
ا ہوتا ہے اس کے علاوہ کوئی دوسرا شخص تعزیہ نہیں بناتا۔ راجیش رات کو کا
م کرنے کے عادی ہیں۔ رات نو دس بجے تعزیہ بنانا شروع کرتے ہیں اور صبح آ
ٹھ نو بجے اس کا اختتام ہوتا ہے۔ دن وہ سو کر گزارتے ہیں اور اسی لئے بہت
 کم لوگوں سے ملتے ہیں یہاں تک کہ اوما جیسا ان کا ایک آدھ ہی کوئی اور 
دوست ہوگا۔ علاقہ مکینوں کا کہنا ہے کہ راجیش سالوں سے بین المذاہب میں ہ
م آہنگی کی روایت کو زندہ رکھے ہوئے ہیں، ایسی مثالوں کا ہمارے معاشرے م
یں عنقا ہے۔ Waseem A. Siddiqui reports for VOA Urdu Web from Karachi ت
                                                         بصرے دکھائیں 

