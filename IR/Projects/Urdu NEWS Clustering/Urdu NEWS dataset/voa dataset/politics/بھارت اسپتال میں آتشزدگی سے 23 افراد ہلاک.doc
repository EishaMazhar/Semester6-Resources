 
                            بھارت: اسپتال میں آتشزدگی سے 23 افراد ہلاک

  
زیادہ تر اموات ان مریضوں کی ہوئیں جو اسپتال کی پہلی منزل پر قائم انتہا
                ئی نگہداشت کی وارڈ میں تشویشناک حالت میں زیر علاج تھے۔

  
                                       Tue, 18 Oct 2016 12:32:08 +0500

  
پانچ سال قبل کلکتہ کے اسپتال میں آتشزدگی سے درجنوں افراد ہلاک ہو گئے ت
ھے۔ Print زیادہ تر اموات ان مریضوں کی ہوئیں جو اسپتال کی پہلی منزل پر 
قائم انتہائی نگہداشت کی وارڈ میں تشویشناک حالت میں زیر علاج تھے۔ بھارت
 کی مشرقی ریاست اوڈیسہ کے ایک اسپتال میں آتشزدگی سے کم ازکم 23 افراد ہ
لاک ہوگئے ہیں۔ وزیر صحت جے پی نندا نے بھوبنیشور شہر میں آتشزدگی سے متا
ثر ہونے والے سَم اسپتال کے دورے کے دوران "ٹائمز ناؤ" کے ٹی وی چینل سے 
بات کرتے ہوئے ہلاکتوں کی تصدیق کی۔ یہ واقعہ پیر کو دیر گئے پیش آیا جس 
میں زیادہ تر اموات ان مریضوں کی ہوئیں جو اسپتال کی پہلی منزل پر قائم ا
نتہائی نگہداشت کی وارڈ میں تشویشناک حالت میں زیر علاج تھے۔ دو مختلف اس
پتالوں کے ڈاکٹروں نے بھارتی خبر رساں ایجنسی "پریس ٹرسٹ آف انڈیا" کو بت
ایا کہ ان کے ہاں 22 مریضوں کو مردہ حالت میں لایا گیا جب کہ 20 کو آتشزد
گی سے ہونے والے نقصان کے باعث زخم آئے تھے جن کا علاج کیا جا رہا ہے۔ پو
لیس کے مطابق اس کے اہلکاروں نے آگ بجھانے والے عملے اور رضاکاروں کے سات
ھ مل کر اسپتال سے تقریباً پانچ سو سے زائد مریضوں کو نکالا۔ فائر بریگیڈ
 کے ایک عہدیدار نے ذرائع ابلاغ کو بتایا کہ پیر کو ہی دیر گئے اس آگ پر 
قابو پا لیا گیا تھا۔ تاحال اس واقعے کے محرکات کا علم نہیں ہو سکا ہے لی
کن خدشہ ظاہر کیا جا رہا ہے کہ یہ بجلی کے نظام میں خرابی (شارٹ سرکٹ) کا
 شاخسانہ ہو سکتا ہے۔ وزیراعظم نریندر مودی نے ٹوئٹر پر اپنے ایک پیغام م
یں اس واقعے میں متاثر ہونے والوں سے تعزیت اور دلی ہمدردی کا اظہار کرتے
 ہوئے اسے "دماغ سُن" کر دینے والا واقعہ قرار دیا۔ بھارت میں ایسے واقعا
ت کوئی غیر معمولی بات نہیں جس کی عمومی وجہ حفاظتی انتظامات پر توجہ نہ 
دیا جانا بتایا جاتا ہے۔ 2011ء میں کلکتہ کے ایک اسپتال میں آتشزدگی سے 8
                                             9 افراد ہلاک ہو گئے تھے۔ 

