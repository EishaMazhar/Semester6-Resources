 
               افغانستان میں امن پاکستان کے استحکام کے لئے ضروری: سفیر

  
پاکستانی سفیر نے کہا ہے کہ ''سرحد کے دونوں اطراف دہشت گردوں کی نقل و ح
رکت کو روکنے کے لئے  پاک افغان سرحد کی نگرانی ضروری ہے، جس کے لئے پاکس
                    تان اور افغان حکام کو مل کر کام کرنے کی ضرورت ہے''

  
                                       Sat, 18 Mar 2017 03:19:10 +0500

  
Print تبصرے دیکھیں پاکستانی سفیر نے کہا ہے کہ ''سرحد کے دونوں اطراف دہ
شت گردوں کی نقل و حرکت کو روکنے کے لئے پاک افغان سرحد کی نگرانی ضروری 
ہے، جس کے لئے پاکستان اور افغان حکام کو مل کر کام کرنے کی ضرورت ہے'' ا
مریکہ میں پاکستان کے نئے سفیر اعزاز چوہدری نے کہا ہے کہ افغانستان میں 
عسکری نہیں بلکہ سیاسی حل درکار ہے، جس کے لئے پاکستان اور امریکہ مل کر 
کوئی کردار ادا کر سکتے ہیں۔ یہ بات انہوں نے واشنگٹن میں پاکستان کے سفا
رتخانے میں اپنی پہلی پریس بریفنگ کے دوران کہی۔ ایک سوال کے جواب میں اع
زاز چوہدری نے کہا کہ نئی انتظامیہ کی خطے کے لئے جب بھی پالیسی واضح ہوگ
ی تو پاکستان کی طرف سے یہ پیغام بالکل واضح ہے کہ ہم مل کر افغانستان می
ں دیرپا امن کے لئے کام کرنا چاہتے ہیں، کیونکہ افغانستان میں امن پاکستا
ن کے استحکام کے لئے ضروری ہے۔ تاہم، انہوں نے زور دیا کہ سرحد کے دونوں 
اطراف دہشت گردوں کی نقل و حرکت کو روکنے کے لئے پاک افغان سرحد کی نگران
ی ضروری ہے، جس کے لئے پاکستان اور افغان حکام کو مل کر کام کرنے کی ضرور
ت ہے۔ پاکستانی سفیر نے کہا ہے کہ پاکستان میں اس بارے میں تشویش پائی جا
تی ہے کہ کچھ دہشت گرد عناصر افغان سرزمین سے پاکستان کے خلاف کارروائیاں
 کرتے ہیں؛ اور افغانستان پر زور دیا کہ وہ اپنے ملک سے ایسے عناصر کو نک
ال باہر کرے۔ پاکستان اور امریکہ کے تعلقات کے حوالے سے ایک سوال کے جواب
 میں اعزاز چوہدری نے کہا کہ پاکستان کے ساتھ امریکہ کے تعلقات بہت پرانے
 ہیں اور ڈونلڈ ٹرمپ کے صدر منتخب ہونے کے بعد وزیر اعظم نواز شریف کے سا
تھ فون پر جو گفتگو ہوئی اس سے بھی یہ اشارے ملتے ہیں کہ نئی انتظامیہ پا
کستان کے ساتھ اچھے تعلقات کی خواہاں ہے۔ 'وائس آف امریکہ' کے سوال کے جو
اب میں انہوں نے واضح کیا کہ نئی انتظامیہ کی جانب سے پاکستان کو ڈاکٹر ش
کیل آفریدی کے معاملے پر کوئی پیغام نہیں دیا گیا۔ انہوں نے کہا کہ '’اس 
معاملے پر ہمارا اپنا نقطہ نظر ہے اور امریکہ کا اپنا‘'۔ ڈاکٹر شکیل آفری
دی ایبٹ آباد میں القاعدہ کے رہنما اوسامہ بن لادن کی موجودگی کا پتہ لگا
نے کے سلسلے میں امریکہ کی مدد کرنے کے جرم کی پاداش میں پاکستان میں جیل
 کاٹ رہے ہیں۔ امریکی کانگرس گزشتہ چند برسوں کے دوران پاکستان سے ڈاکٹر 
شکیل آفریدی کی رہائی کا مطالبہ کر چکی ہے۔ پاکستان میں سوشل میڈیا پر مق
دس ہستیوں کے بارے میں گستاخانہ مواد بلاک کرنے کے بارے میں کئے جانے وال
ے اقدامات کے بارے میں کہا کہ حکومت اس بارے میں کوئی حکمت عملی وضع کرنا
 چاہتی ہے۔ جب ان سے پوچھا گیا کہ ان اقدامات کی آڑ میں حکومت ایسے بلاگر
ز اور عناصر پر بھی سختی کرنا چاہتی ہے جو وزیر اعظم، اعلیٰ شخصیات اور ا
داروں پر تنقید کرتے ہیں یا ان کی بد عنوانیوں پر سے پردہ اٹھاتے ہیں، تو
                   انہوں نے جوب دیا کہ وہ ایسے بلاگرز کو نہیں جانتے۔  

