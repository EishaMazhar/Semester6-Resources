 
        پاکستانی کشمیر: جنگل کی آگ سے جنگلی حیات اور مقامی آبادی متاثر

  
محکمہ جنگلی حیات کے ناظم نعیم ڈار نے وائس آف امریکہ کو بتایا کہ کنٹرول
 لائن پر واقع سیاحت کے لئے مشہور وادی نیلم میں لگی آگ نے وسیع رقبے پر 
                     پھیلے جنگلات کو اپنی کو اپنی لپیٹ میں لے رکھا ہے۔

  
                                       Sat, 10 Dec 2016 16:18:32 +0500

  
Print محکمہ جنگلی حیات کے ناظم نعیم ڈار نے وائس آف امریکہ کو بتایا کہ 
کنٹرول لائن پر واقع سیاحت کے لئے مشہور وادی نیلم میں لگی آگ نے وسیع رق
بے پر پھیلے جنگلات کو اپنی کو اپنی لپیٹ میں لے رکھا ہے۔ پاکستان کے زیر
 انتظام کشمیر میں کئی ماہ سے جاری خشک سالی کی وجہ سے جنگلوں میں لگنے و
الی آگ سے جنگلی حیات کو شدید نقصان پہنچا ہے۔ پاکستانی کشمیر کے محکمہ ج
نگلی حیات کے عہدیداروں کا کہنا ہے کہ جنگلوں میں لگی آگ سے جنگلی حیات ک
ے مسکن تباہ ہو گئے ہیں جس کی وجہ سے وہ غیر موافق علاقوں کی طرف ہجرت کر
 گئے ہیں۔ محکمہ جنگلی حیات کے ناظم نعیم ڈار نے وائس آف امریکہ کو بتایا
 کہ کنٹرول لائن پر واقع سیاحت کے لئے مشہور وادی نیلم میں لگی آگ نے وسی
ع رقبے پر پھیلے جنگلات کو اپنی لپیٹ میں لے رکھا ہے جہاں محکمے کی طرف س
ے جنگلی حیات کے تحفظ کے لئے محفوظ کیے گیے علاقے آگ کی زد میں آ کرخاکست
ر ہو گئے ہیں۔ پاکستانی کشمیر میں زیادہ تر جنگلات کنٹرول لائن کے قریبی 
علاقوں میں واقع ہیں جہاں گزشتہ دو ماہ کے دوران پاکستان اور بھارت کی اف
واج کے درمیان شدید فائرنگ اور گولہ باری کا تبادلہ ہو تا رہا۔ فائرنگ کے
 یہ واقعات 18 سمتبر کو بھارتی کشمیر کے علاقے اوڑی میں بھارتی فوج کے ای
ک ہیڈکوارٹر پر دہشت گردوں کے مشتبہ حملے کے بعد سامنے آئے جس میں 18 بھا
رتی فوجی مارے گئے تھے۔  حکام کا دعویٰ ہے کہ وادی نیلم کے جنگلات میں لگ
نے والی آگ کی بڑی وجہ کنٹرول لائن پار سے ہو نے والی گولہ باری تھی۔ تاہ
م عینی شاہدوں کے مطابق کنٹرول لائن کے دونوں اطراف کے جنگلات آگ کی زد م
یں ہیں اور اکتوبر کے مہینے میں لگنے والی اب بھی بھڑک رہی ہے جس کے باعث
 جنگلی حیات کو پہنچنے والے نقصان کے علاوہ فضا میں دھواں پھیلنے سے لوگو
ں میں سانس کی بیماریاں بڑھ گئی ہیں۔ جنگلی حیات کے تحفظ پر مامور عابدحس
ین شاہ نے وائس آف امریکہ کو بتایا کہ لوگوں میں جنگلات کے تحفظ اور اس م
یں رہنے والے جانوروں کی اہمیت کا شعور نہ ہو نے کی وجہ بھی اکثر لوگ جنگ
لوں میں آگ لگا دیتے ہیں تاکہ مال مویشیوں کے لئے گھاس حاصل کر نے کے لئے
 جنگل کی زمین پر قبضہ کیا جائے اور ان کے بقول یہ بھی سمجھا جا تا ہے کہ
 جلنے کے بعد زمین سے زیادہ اچھی گھاس حاصل ہو تی ہے۔ کنٹرول لائن پر واق
ع چکوٹھی قصبے سے متصل بھارتی کشمیر کے علاقے اُوڑی کے جنگلات بھی آگ کی 
لپیٹ میں ہیں جن سے کنٹرول لائن کے دونوں اطراف دھوئیں کے بادل چھائے ہو 
ہوئے ہیں جبکہ کنٹرول لائن پر بچھائی گئی بارودی سرنگو ں کے آگ کی زد میں
 آکر پھٹنے سے علاقے میں خوف و ہراس پیدا ہو رہا ہے۔  چکوٹھی قصبے کے مرک
ز صحت کے ڈاکٹر طاہر رحیم بتاتے ہیں ہیں کہ خشک سالی سے لگنے والی آگ کے 
دھوئیں اور گرد وغبار کے باعث بیماریوں میں اضافہ ہوا ہے۔ پاکستانی کشمیر
 کے محکمہ جنگلات کے حکام کا کہنا ہے کہ وادی نیلم کے کچھ علاقوں میں محک
مے کے اہکاروں نے آگ پر قابو پا لیا ہے۔ لیکن کنٹرول لائن پار سے ہو نے و
الی فائرنگ اور گولہ باری کی وجہ سے آگ بجھانے کا عمل متاثر ہوا۔ خیال رہ
ے کی پاکستان کے زیر انتظام کشمیر کا زیادہ تر علاقہ جنگلات سے ڈھکے پہاڑ
وں پر مشتمل ہے جہاں کھیتی باڑی اور مال مویشی پالنا دیہی معیشت کی بنیاد
 ہیں اور اس کا مکمل انحصار بارشوں پر ہے۔ لیکن تین ماہ سے بارشیں نہ ہو 
نے کی وجہ سے موسم سرما کی فصلوں کی کاشت تاخیر بھی کسانوں کی پریشانی کا
 باعث بنی ہے۔ تاہم محکمہ موسمیات نے ہفتہ کو دیر گئے یہاں بارش اور برفب
                                               اری کی پیش گوئی کی ہے۔ 

