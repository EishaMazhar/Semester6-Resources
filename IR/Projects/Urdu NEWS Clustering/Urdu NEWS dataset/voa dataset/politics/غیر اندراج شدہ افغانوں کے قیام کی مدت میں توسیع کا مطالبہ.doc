 
             غیر اندراج شدہ افغانوں کے قیام کی مدت میں توسیع کا مطالبہ

  
پاکستان میں تقریباً 15 لاکھ افغان باشندے قانونی طریقے سے بطور پناہ گزی
ن رہ رہے ہیں جب کہ لگ بھگ 10 لاکھ افغان شہری بغیر اندراج کے پاکستان کے
                                            مختلف علاقوں میں مقیم ہیں۔

  
                                       Thu, 06 Oct 2016 18:52:29 +0500

  
Print پاکستان میں تقریباً 15 لاکھ افغان باشندے قانونی طریقے سے بطور پن
اہ گزین رہ رہے ہیں جب کہ لگ بھگ 10 لاکھ افغان شہری بغیر اندراج کے پاکس
تان کے مختلف علاقوں میں مقیم ہیں۔ افغانستان کے چیف ایگزیکٹو عبداللہ عب
داللہ نے پاکستان سے کہا ہے کہ وہ ملک میں موجود غیر اندارج شدہ افغان پن
اہ گزینوں کی واپسی کے لیے دی گئی مہلت میں توسیع کرے۔ اُنھوں نے یہ بات 
جمعرات کو پاکستان کے وفاقی وزیر برائے سرحدی اُمور عبدالقادر بلوچ سے کا
بل میں ہونے والی ملاقات میں کہی۔ سماجی رابطے کی ویب سائیٹ ’ٹوئیٹر‘ پر 
ایک پیغام کے مطابق عبداللہ عبداللہ نے پاکستانی وزیر سے ملاقات میں زور 
دیا کہ بغیر کوائف کے پاکستان میں موجود افغانوں کے قیام کی مدت میں مزید
 توسیع کی جائے۔ واضح رہے کہ پاکستان کے شمال مغربی صوبہ خیبر پختونخواہ 
کی حکومت نے گزشتہ ماہ کہا تھا کہ صوبے میں مقیم غیر اندارج شدہ پناہ گزی
نوں کو 15 نومبر تک کچھ نہیں کہا جائے گا جب کہ صوبائی حکومت کی طرف اس م
عاملے پر غور کے لیے ایک کمیٹی بھی تشکیل دی گئی ہے۔ افغان مہاجرین سے مت
علق پاکستانی وزیر اور افغان قیادت کے درمیان ہونے والی بات چیت کی مزید 
تفصیلات سامنے نہیں آئی ہیں۔ واضح رہے کہ رواں سال پاکستان نے اندارج شدہ
 افغان مہاجرین کے ملک میں قیام کی مدت مارچ 2017ء تک بڑھانے کا اعلان کی
ا تھا، افغان مہاجرین کے نمائندوں اور اقوام متحدہ کے ادارہ برائے مہاجری
ن نے حکومت پاکستان کے اس فیصلے کو خوش آئند قرار دیا تھا۔ پاکستان سے اف
غانستان واپس جانے والے افغان پناہ گزینوں کی تعداد میں رواں سال تیزی دی
کھی گئی اور اقوام متحدہ کے ادارہ برائے مہاجرین یعنی ’یو این ایچ سی آر‘
 کے اعداد و شمار کے مطابق جنوری 2016 سے اب تک دو لاکھ چار ہزار افغان م
ہاجرین پاکستان سے اپنے ملک واپس جا چکے ہیں۔ پاکستان میں تقریباً 15 لاک
ھ افغان باشندے قانونی طریقے سے بطور پناہ گزین رہ رہے ہیں جب کہ لگ بھگ 
10 لاکھ افغان شہری بغیر اندراج کے پاکستان کے مختلف علاقوں میں مقیم ہیں
       ۔ Muhammed Ishtiaq reports for VOA Urdu Service from Islamabad 

