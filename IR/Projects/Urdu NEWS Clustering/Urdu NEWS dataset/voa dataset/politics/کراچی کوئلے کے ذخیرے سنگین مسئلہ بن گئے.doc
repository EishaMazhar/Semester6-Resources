 
                              کراچی: کوئلے کے ذخیرے سنگین مسئلہ بن گئے

  
ہوا سے، کوئلے کے ذرات اڑ اڑ کر قریبی مکانات اور سانس کے ذریعے علاقہ مک
ینوں کے جسم میں داخل ہوتے ہیں جن کے سبب انسانی صحت متعدد امراض میں مبت
لا ہو رہی ہے، جبکہ صفائی کے مسائل بھی سنگین سے سنگین تر ہوتے جارہے ہیں

  
                                       Tue, 25 Oct 2016 22:23:44 +0500

  
Print تبصرے دیکھیں ہوا سے، کوئلے کے ذرات اڑ اڑ کر قریبی مکانات اور سان
س کے ذریعے علاقہ مکینوں کے جسم میں داخل ہوتے ہیں جن کے سبب انسانی صحت 
متعدد امراض میں مبتلا ہو رہی ہے، جبکہ صفائی کے مسائل بھی سنگین سے سنگی
ن تر ہوتے جارہے ہیں کراچی میں ملک کا ایک بڑا بجلی گھر زیر تعمیر ہے جو 
کوئلے کی مدد سے بجلی پیدا کرے گا۔ اس بجلی گھر اور دیگر استعمال کے لئے 
ٹرین کی مدد سے کوئلہ اندرون سندھ، ملک و بیرون ملک سے کراچی لایا جاتا ہ
ے اور شہر کے مختلف علاقوں میں کھلے عام رکھ دیا جاتا ہے۔ ماڑی پور، ویسٹ
 وہارف، بن قاسم، محمدی یا مچھر کالونی، کیماڑی، ہاکس بے، کے پی ٹی اور پ
ورٹ قاسم ایسے ہی علاقوں میں شمار ہوتے ہیں۔ یہ تمام علاقے بہت گنجان ہیں
۔ ہوا سے کوئلے کے ذرات اڑ اڑ کر قریبی مکانات اور سانس کے ذریعے علاقہ م
کینوں کے جسم میں داخل ہو جاتے ہیں جن کے سبب انسانی صحت متعدد امراض میں
 مبتلا ہو رہی ہے، جبکہ صفائی کے مسائل بھی سنگین سے سنگین تر ہوتے جارہے
 ہیں۔ وائس آف امریکہ کے نمائندے کی جانب سے اتاری گئی زیر نظر تصاویر م
یں واضح طور پر نظر آرہا ہے کہ کوئلہ رہائشی بستیوں کے قریب ریلوے ٹریک 
کے کنارے ہی پھینک دیا گیا ہے۔ گرم موسم کے سبب اس میں آگ بھی لگ سکتی ہ
ے اور تیز ہوا کے تھپیڑے اسے پوری بستی میں جگہ جگہ پھیلا دیں گے۔ کراچی 
کی ایک پسماندہ بستی محمدی کالونی جسے ’مچھرکا لونی‘ بھی کہا جاتا ہے وہا
ں کے ایک رہائشی ستار فقرا کا کہنا ہے کہ کوئلے کی وجہ سے ہی انہیں سانس 
کا مرض ہوگیا ہے۔ پہلے وہ میلوں پیدل چلا کرتے تھے اور مزدوری بھی کیا کر
تے تھے مگر اب پچھلے کئی سال سے بستر پر پڑے ہیں۔ سانس لینے میں دشواری ک
ا سامنا ہے۔ تھوڑا سا بھی چلیں تو سانس پھولنے لگتی ہے۔ جن دنوں ہوا تیز 
چلتی ہے وہ گھر کو ایک طرح کا قید خانہ بناکر اس میں چھپ جاتے ہیں، تاکہ 
کوئلے سے بچ سکیں۔ علاقے کے کئی اور مکینوں نے شکوہ کیا کہ بار بار کی شک
ایات کے باوجود ارباب اختیار نے کچھ نہیں کیا، بلکہ پہلے کم کوئلہ یہاں ٹ
رین سے اتارا اور رکھا جاتا تھا مگر اب اس میں اضافہ ہوگیا ہے۔ اب تو جگہ
 جگہ کوئلے کے ڈھیر لگے نظر آتے ہیں۔ اس علاقے میں پولٹری فیڈ تیار کرنے
 کا کام بھی عام ہے۔ یہ فیڈ مچھلی، جھینگے اور کیچوے کی باقیات کو دھوپ م
یں سکھا کر تیار کی جاتی ہیں۔ لہذا، یہ کہنا بے معنی ہوگا کہ اس فیڈ میں 
بھی کوئلے کے ذرات کا ملنا کوئی کمال بات نہیں۔ اس فیڈ کو کھانے والی مرغ
یوں اور دیگر پرندوں اور جانوروں اور پھر انہیں کھانے والے انسانوں کی صح
ت پر اس کے کیا اثرات ہوتے ہوں گے اس کا اندازہ لگانا کچھ مشکل نہیں۔ سند
ھ انوائرنمنٹ پروٹیکشن ایجنسی (سیپا) کے مطابق مچھر کالونی اور اس کے قرب
 و جوار میں 9 لاکھ 40 ہزار ٹن کوئلہ کھلےمقامات پر منتقلی کی غرض سے ٹری
ن اور ٹرکوں کے ذریعے اتارا جاتا ہے۔ ایک سال پہلے ادارے نے کے پی ٹی کوی
ہ ذخیرہ کم کرکےصرف دو لاکھ ٹن کرنے کی ہدایت جاری کی تھی کیوں کہ علاقہ 
مکین اس معاملے کو عدالت میں لے گئے تھے۔ عدالت نے کمپنیوں کو حکم دیا تھ
ا کہ وہ کے پی ٹی پر5000 ٹن تک کوئلہ اتارسکتے ہیں جبکہ باقی کوئلہ پورٹ 
قاسم لے جایا جائے۔احکامات کی خلاف ورزی پر کورٹ نے فی ٹن جرمانہ عائد کر
نے کی ہدایات جاری کی تھیں۔ کے پی ٹی پر کوئلہ اتارنے کے لئے عدالت کی اج
ازت بھی لازمی قراردی گئی تھی۔ لیکن، تب سے اب تک کچھ کمپنیاں جرمانے سے 
بچنے کے لئے مختلف مقامات پر کوئلہ ذخیرہ کرتی ہیں۔ حال ہی میں انگریزی ر
وزنامہ ’ڈان‘ نے اسی حوالے سے ایک رپورٹ شائع کی تھی جس میں انکشاف کیا ت
ھا کہ محکمہٴ ریلوے عرصے سے کوئلے کی اندرون ملک نقل و حمل کے لئے ماری پ
ور روڈ کے ساتھ وزیر مینشن ریلوے اسٹیشن استعمال کرتا ہے۔ وی او اے کی زی
ر نظر مضمون سے منسلک تصاویر میں وزیر مینشن ریلوے اسٹیشن بھی نمایاں طور
 پر نظر آرہا ہے۔ صحت پر اثرات سے متعلق ماہر ماحولیات ثاقب اعجاز حسین 
کا کہنا ہے کہ کوئلے کے ذرات سے سانس، دل اور پھیپھڑوں کی بیماریاں جنم ل
یتی ہیں۔ ساتھ ہی یہ ماحولیاتی آلودگی کا سبب بھی بنتا ہے۔ کوئلے کے ذخی
رے سے دور رہنے والے بھی ہوا کے ذریعے پہنچنے والے ان ذرات سے متاثر ہوتے
 ہیں۔  Waseem A. Siddiqui reports for VOA Urdu Web from Karachi تبصرے 
                                                              دکھائیں 

