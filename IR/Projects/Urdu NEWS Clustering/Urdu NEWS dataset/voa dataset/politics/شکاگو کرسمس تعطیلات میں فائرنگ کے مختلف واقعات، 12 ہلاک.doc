 
              شکاگو: کرسمس تعطیلات میں فائرنگ کے مختلف واقعات، 12 ہلاک

  
شکاگو میں رواں سال اب تک قتل کے 700 سے زائد واقعات رپورٹ ہوئے جب کہ گز
                                             شتہ سال یہ تعداد 500 تھی۔

  
                                       Tue, 27 Dec 2016 09:29:43 +0500

  
فائل فوٹو Print شکاگو میں رواں سال اب تک قتل کے 700 سے زائد واقعات رپو
رٹ ہوئے جب کہ گزشتہ سال یہ تعداد 500 تھی۔ امریکہ کے وسط مغربی شہر شکاگ
و کی پولیس نے بتایا ہے کہ گزشتہ اختتام ہفتہ فائرنگ کے مختلف واقعات میں
 40 سے زائد افراد زخمی ہوئے جن میں سے 12 کی موت ہو گئی۔ ملک کے تیسرے ب
ڑے شہر میں گزشتہ ایک سال کے دوران تشدد کے بے شمار واقعات رونما ہو چکے 
ہیں اور یہاں قتل کے واقعات میں 40 فیصد اضافہ دیکھا گیا ہے۔ کرسمس کی چھ
ٹیوں کے دوران پیش آنے والے واقعات میں وہ مہلک واقعہ بھی شامل ہے جس میں
 ایک کرسمس پارٹی کے دوران فائرنگ سے دو افراد ہلاک اور متعدد زخمی ہوئے۔
 شکاگو پولیس کے سپریٹنڈنٹ ایڈی جانسن نے پیر کو صحافیوں کو بتایا کہ گزش
تہ دو روز میں ہونے والی ہلاکتوں میں سے 90 فیصد کا تعلق مختلف گروہوں، ج
رائم پیشہ پس منظر رکھنے والوں یا پھر ایسے لوگوں کی تھی جن کے بارے میں 
حکام تشدد میں ملوث ہونے کی نشاندہی کر چکے تھے۔ جانسن کا استدلال تھا کہ
 سیاسی راہنماوں کو اسلحے سے متعلق قوانین کو مزید سخت کرنے کی ضرورت ہے۔
 "اگر آپ بندوق اٹھائیں اور کسی کو گولی مار دیں تو آپ کو جیل میں ہونا چ
اہیئے، بس اس سے زیادہ کچھ نہیں۔۔" جانسن کا کہنا تھا کہ اسلحے سے تشدد ک
ے بڑھتے ہوئے واقعات ناقابل قبول ہیں اور "جنوری میں قانون ساز جب جمع ہو
ں تو ضرورت اس امر کی ہے کہ وہ شکاگو کو اسلحے سے متعلق سخت قوانین بنا ک
ر دیں۔" پولیس عہدیدار نے مزید بتایا کہ حکام نے اس اختتام ہفتہ مختلف عل
اقوں سے 45 بندوقیں قبضے میں لیں۔ شکاگو میں رواں سال اب تک قتل کے 700 س
           ے زائد واقعات رپورٹ ہوئے جب کہ گزشتہ سال یہ تعداد 500 تھی۔ 

