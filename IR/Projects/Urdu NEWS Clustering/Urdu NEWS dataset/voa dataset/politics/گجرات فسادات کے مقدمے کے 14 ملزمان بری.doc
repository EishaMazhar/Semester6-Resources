 
                                گجرات فسادات کے مقدمے کے 14 ملزمان بری

  
گجرات کی عدالت نے اس مقدمے میں 2011ء کو سنائے گئے ایک فیصلے کے تحت 17 
                                 ملزمان کی عمر قید کی سزا برقرار رکھی۔

  
                                       Fri, 21 Oct 2016 17:03:21 +0500

  
فائل فوٹو Print گجرات کی عدالت نے اس مقدمے میں 2011ء کو سنائے گئے ایک 
فیصلے کے تحت 17 ملزمان کی عمر قید کی سزا برقرار رکھی۔ بھارت کی ایک عدا
لت نے 14 سال قبل ریاست گجرات میں ہندو مسلم فسادات کے دوران 33 مسلمانوں
 کو زندہ جلائے جانے کے ایک مقدمے میں 14 ہندو ملزمان کو بری کر دیا ہے۔ 
ان فسادات کے دوران سردار پورہ نامی گاؤں کے ایک گھر میں درجنوں مسلمانوں
 نے پناہ لے رکھی تھی کہ مشتعل ہندو ہجوم نے اس عمارت کو نذر آتش کر دیا۔
 اس واقعے میں 28 مسلمان موقع پر ہی جل کر مارے گئے جب کہ پانچ نے بعد از
اں اسپتال میں دم توڑا۔ یہ فسادات ہندو زائرین کی ایک ریل گاڑی کو نذر آت
ش کیے جانے کے بعد پھوٹے تھے اور انھیں 1947ء میں تقسیم ہند کے بعد سے سب
 سے زیادہ ہلاکت خیز فسادات قرار دیا جاتا ہے۔ گجرات کی عدالت نے جمعرات 
کو اس مقدمے میں 2011ء کو سنائے گئے ایک فیصلے کے تحت 17 ملزمان کی عمر ق
ید کی سزا برقرار رکھی۔ بری کیے جانے والوں میں سے 11 کو شک کا فائدہ دیا
 گیا جب کہ تین کے حق میں فیصلہ ان کے خلاف ناکافی شواہد کی بنا پر دیا گ
یا۔ بتایا جاتا ہے کہ ان فسادات کے دوران ہندوؤں نے سردارپورہ گاؤں کا مح
اصرہ کر کے یہاں سے باہر نکلنے کے راستے بند کر دیے تھے جس کے بعد انھوں 
نے گاؤں پر دھاوا بولا۔ گجرات کے ان بدنام زمانہ فسادات میں ایک ہزار سے 
   زائد افراد مارے گئے تھے اور ایک سو سے زائد کوعدالت سزا سنا چکی ہے۔ 

