 
      کشمیری راہنماؤں کی گلگت بلتستان کو پانچواں صوبہ بنانے  کی مخالفت

  
کشمیری راہنماؤں کا کہنا ہے کہ  پاکستان یا بھارت کو اس خطے  کی جغرافیائ
               ی حیثیت یا خدو خال تبدیل کرنے کا حق بالکل حاصل نہیں ہے۔

  
                                       Fri, 17 Mar 2017 20:47:11 +0500

  
Print تبصرے دیکھیں کشمیری راہنماؤں کا کہنا ہے کہ  پاکستان یا بھارت کو 
اس خطے  کی جغرافیائی حیثیت یا خدو خال تبدیل کرنے کا حق بالکل حاصل نہیں
 ہے۔ استصواب رائے کا مطالبہ کرنے والی بھارتی کشمیر کی جماعتوں نے حکومت
 پاکستان کو خبردار کیا ہے کہ اگر اس نے گلگت بلتستان کو پاکستان کا پانچ
واں صوبہ بنایا تواس کے مسئلہ کشمیر پر منفی اثرات مرتب ہوں گے۔ تین سرکر
دہ آزادی پسند کشمیری لیڈروں سید علی شاہ گیلانی، میر واعظ عمر فاروق اور
 محمد یاسین ملک نے جمعے کے روز سری نگر سے جاری کیے گئے اپنے مشترکہ بیا
ن میں کہا ہے وہ بین الاقوامی سطح پر مسئلہ کشمیر اور کشمیری عوام کو اجا
گر کرنے کے لیےحکومت پاکستان اور اس کے عوام کے شکرگذار ہیں لیکن اگر پاک
ستان نے اپنے تاریخی اور اصولی موقف سے انحراف کرتے ہوئے متنازع کشمیر کے
 وجود پر ہاتھ ڈالنے یا اس کے ساتھ چھیڑ چھاڑ کرنے کی کوشش کی تو اس سے م
سئلے پر نقصان دہ اثر پڑے گا۔ بیان میں مزید کہا گیا ہے کہ جب تک مسئلہ ک
شمیر اس کے عوام کی خواہشات اور امنگوں کےمطابق حل نہیں ہوتا ہے اور انہی
ں اپنےسیاسی مستقل کا فیصلہ کرنے کا موقع فراہم نہیں کیا جاتا ہے، ریاست 
کی تبدیلی، ردوبدل یا تقسیم ہرگز قابل قبول نہیں۔ پاکستان یا بھارت کو اس
 خطے کی جغرافیائی حیثیت یا خدو خال تبدیل کرنے کا حق بالکل حاصل نہیں ہے
۔ پاکستان نے بدھ کے روز یہ اعلان کیا تھا کہ وہ گلگت بلتستان کو ملک کا 
پانچواں صوبہ قرار دے رہا ہے۔ وفاقی وزیر ریاض حسین پیر زادہ نے جیو ٹیلی
 وژن پر اپنے ایک انٹرویو کے دوران کہاتھا کہ مشیر خارجہ سرتاج عزیز کی ز
یر قیادت ایک کمیٹی نے گلگت بلتستان کو صوبے کا درجہ دینے کی سفارش کی ہے
۔ پیر زادہ نے یہ بھی بتایا کہ کشمیر کی حیثیت بدلنے کے لیے ایک آئینی تر
میم لائی جائے گی۔ بھارت نے اس پر شدید ردعمل کا اظہار کیا تھا اور کہا ت
ھا کہ ساری ریاست اس کا جزو لاینفک ہے اور اس سلسلے میں کوئی بھی اقدام ق
ابل قبول نہیں ہوگا۔ نئی دہلی میں وزارت داخلہ کے ترجمان گوپال باگلے نے 
نامہ نگاروں سے کہا، بقول ان کے پاکستان ریاست جموں و کشمیر کے حصوں پر ا
پنے ناجائز قبضے پر پردہ نہیں ڈال سکتا۔ اسے انہیں فوری طور پر خالی کرنا
 ہوگا۔ پاکستان ان بے پناہ اور قابل تشویش انسانی حقوق کی پامالیوں کو نہ
یں چھپا سکتا ہے اور نہ اظہار رائے کے انکار کوجس کا سامنا مقبوضہ علاقے 
کے لوگوں کوگذشتہ 70 برس سے کرنا پڑ رہا ہے۔ پاکستان نے بھارتی وزارتِ خا
رجہ کے ترجمان کی طرف سے دئے گئے اس بیان پر تا حال کوئی ردِعمل ظاہر نہی
ں کیا ہے۔ تاہم ماضی میں اسلام آباد نے نئی دہلی کی جانب سے لگائے گئے ای
سے الزامات کو یکسر مسترد کرتے ہوئے کہا تھا کہ دراصل بھارت اس کے زیرِقب
ضہ کشمیر میں حقِ خود ارادت کےلئےلڑنے والے لوگوں کے ساتھ کی جاری زیادتی
وں ، تشدد ، حقوقِ بشر کی پامالیوں اور ریاستی دہشت گردی سے دنیا کی توجہ
                             ہٹانے کے لئے اس طرح کے بیانات دے رہا ہے۔ 

