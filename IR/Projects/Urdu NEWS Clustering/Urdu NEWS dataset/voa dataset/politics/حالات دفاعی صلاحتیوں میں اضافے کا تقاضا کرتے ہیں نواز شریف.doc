 
           حالات دفاعی صلاحتیوں میں اضافے کا تقاضا کرتے ہیں: نواز شریف

  
وزیراعظم نے کہا کہ مضبوط دفاع کے ذریعے پاکستان نے جنوبی ایشیا میں طاقت
           کے توازن کو برقرار رکھ کر دراصل خطے کے امن کو دوام بخشا ہے۔

  
                                       Tue, 06 Sep 2016 15:57:00 +0500

  
فائل فوٹو Print وزیراعظم نے کہا کہ مضبوط دفاع کے ذریعے پاکستان نے جنوب
ی ایشیا میں طاقت کے توازن کو برقرار رکھ کر دراصل خطے کے امن کو دوام بخ
شا ہے۔ پاکستان کے وزیراعظم نواز شریف نے کہا ہے کہ عالمی سطح پر تیزی سے
 بدلتے حالات،اندرونی و بیرونی سازشوں اور سب سے بڑھ کر دہشت گردی کا چیل
نج اس بات کا تقاضا کرتا ہے کہ نا صرف قومی سطح پر متحد رہا جائے بلکہ دف
اعی صلاحیتوں میں بھی اضافہ کیا جائے۔ اُنھوں نے یہ بات پاکستان کے یوم د
فاع ’چھ ستمبر‘ کے موقع پر کہی۔ وزیراعظم کا کہنا تھا کہ ’’ہمیں فخر ہے ک
ہ ہم نے اس ضمن میں کسی قسم کی کوتاہی کا مظاہرہ نہیں کیا۔ ہمارا دفاع او
ر مسلح افواج مستقبل کے جدید تقاضوں سے ہم آہنگ ہیں جدید ہتھیاروں میں ہم
 خود انحصاری کی منزل بھی حاصل کر چکے ہیں۔ حتف میزائل سیریز، الخالد و ا
لضرار ٹینک، جے ایف17تھنڈر طیارے، آگسٹا آبدوزیں اور سب سے بڑھ کر ہماری 
ایٹمی صلاحیت ہمارے مضبوط دفاع کی نا قابل فراموش علامات ہیں۔‘‘ اُنھوں ن
ے کہا کہ مضبوط دفاع کے ذریعے پاکستان نے جنوبی ایشیا میں طاقت کے توازن 
کو برقرار رکھ کر دراصل خطے کے امن کو دوام بخشا ہے۔ اُن کا کہنا تھا کہ 
پاکستان اسلحے کی دوڑ میں شامل نہیں ہونا چاہتا تاہم اُن کے بقول طاقت کے
 توازن کو برقرار رکھنے کے لیے پاکستان کوشاں رہے گا۔ پاکستانی وزیراعظم 
کا کہنا تھا کہ اس میں کوئی شک نہیں کہ اقتصادی ترقی بھی ملکی دفاع اور ا
ستحکام کے لیے ناگزیرہے اور اسی وجہ سے حکومت کی توجہ اس جانب بھی مرکوز 
ہے۔ اُنھوں نے اس موقع پر ایک مرتبہ پھر مسئلہ کشمیر کے حل پر بھی زور دی
ا۔ واضح رہے کہ بھارت کے زیر انتظام کشمیر میں گزشتہ لگ بھگ دو ماہ سے جا
ری کشیدگی اور مظاہروں کے دوران 70 افراد کی ہلاکت اور سینکڑوں افراد کے 
       زخمی ہونے کے بعد دونوں ملکوں کے تعلقات میں بھی تناؤ دیکھا گیا۔ 

